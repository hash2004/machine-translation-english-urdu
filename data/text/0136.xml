<document>
	<meta>
		<title>جدید چارجنگ کیبل، موبائل صارفین کے لیے اچھی خبر</title>
		<author>
			<name>آئی بی سی</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/10349/</link>
			<copyright-holder>آئی بی سی اردو</copyright-holder>
		</publication>
		<num-words>299</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>سمارٹ فونز استعمال کرنے والے صارفین کی یہ عادت ہوتی ہے کہ وہ اپنا موبائل رات کو چارجنگ پر لگا کر سوتے ہیں تاکہ جب اگلی صبح وہ بیدار ہوں تو ان کا موبائل مکمل طور پر چارج اور سارادن وہ اسے بآسانی استعمال کر سکیں۔</p>
			<p>پھر رات کو جب بیٹری بالکل ختم ہونے والی ہوتی ہے تو وہ پھر موبائل کو چارجنگ پر لگاکرسوجاتے ہیں۔یہ ایک اچھی اور آسان عادت تصور کی جاتی ہے لیکن جب بیٹری سوفیصد چارج ہو جاتی ہے اور اس کے بعد بھی چارجنگ آن رہنے کی وجہ سے سمارٹ فون کی بیٹری کمزور ہونے لگتی ہے اور ایک وقت آتا ہے کہ یہ بے کارہوجاتی ہے۔</p>
			<p>اس چیز کو سامنے رکھتے ہوئے ایک امریکی کمپنی <annotation lang="en">UsBidi</annotation> نے ایسی چارجنگ کیبل متعارف کروادی ہے جو موبائل کو 100 فیصد چارج کرنے کے بعد خودبخود چارج کرنا بند کر دے گی۔</p>
			<p>کمپنی کا کہنا ہے کہ یہ نہ صرف موبائل کو چارجنگ مکمل ہونے کے بعد بیٹری کومزید چارج نہیں کرے گی بلکہ اسے کمپیوٹر <annotation lang="en">USB</annotation> میں لگا کر بھی موبائل کو تیزی سے چارج کیا جا سکے گا۔</p>
			<p>جب ہم اپنے موبائل کو کمپیوٹر <annotation lang="en">USB</annotation> سے چارج کرتے ہیں تو یہ زیادہ تیزی سے چارج نہیں ہوتا جس کی وجہ ماہرین یہ بتاتے ہیں کہ <annotation lang="en">USB</annotation> موبائل کو کمپیوٹر کے ساتھ <annotation lang="en">sync</annotation> کرتے ہوئے کم وولٹیج دیتی ہے اور موبائل چارج ہونے میں زیادہ وقت لیتا ہے۔</p>
			<p>تاہم کمپنی نے کیبل کے کنارے پر ایک بٹن لگا دیا ہے جو دبانے کے بعد <annotation lang="en">sync</annotation> کے عمل کوروکے گا اور موبائل تیزی سے چارج ہوگا۔اس کیبل کو فروری 2016ء میں مارکیٹ کیا جائے گا اور اس کی قیمت 32 ڈالر( 3200 روپے) ہوگی۔</p>
			<p>کچھ لوگوں کا خیال ہے کہ یہ قیمت زیادہ نہیں کیونکہ اس طرح صارفین اپنے موبائل کی بیٹری کی عمر بڑھنے سے انہیں زیادہ دیر تک استعمال کر سکیں گے</p>
		</section>
	</body>
</document>
