<document>
	<meta>
		<title>یوفون اور 'ایپل' کا معاہدہ ہو گیا، صارفین کیلئے بڑی خوشخبری</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/9224/</link>
			<copyright-holder>آئی بی سی اردو</copyright-holder>
		</publication>
		<num-words>231</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پاکستانی ٹیلی کمیونیکیشن کمپنی 'یوفون' اور 'ایپل' کے درمیان آئی فون 6 ایس اور 6 ایس پلس کی فروخت کا معاہدہ طے پاگیاہے جس کے تحت آئندہ ماہ سے یوفون آئی فون کے نئے ماڈل باضابطہ طور پر اپنے گاہکوں کیلئے پیش کرے گا۔</p>
			<p>تفصیلات کے مطابق ایک ماہ سے دنیا میں ایپل کے نئے ماڈل متعارف ہو چکے ہیں اور توقعات کے مطابق فروخت کے ریکارڈ توڑرہے ہیں جبکہ لاکھوں آئی فون کا پہلے ہی آرڈر دیاجاچکاہے اور اب پاکستانی فینز کیلئے بھی اعلان کر دیا گیا۔</p>
			<p>میڈیااطلاعات کے مطابق ابتدائی طور پر ان کی قیمتوں سے متعلق کچھ معلوم نہیں ہوسکاتاہم توقع ہے کہ آئی فون 6 ایس 80, 000 روپے سے زائد جبکہ 6 ایس پلس کی قیمت اس سے بھی دس ہزار زائد ہوگی ۔امکان ظاہر کیاجارہاہے کہ یوفون کمپنی' لاک' ہوگا اور اس کیساتھ کچھ ضروری ڈیٹا، منٹس اور ایس ایم ایس بھی دیئے جائیں گے۔</p>
			<p>یہاں یہ امر بھی قابل ذکر ہے کہ پاکستان میں ایپل کا کوئی باضابطہ پارٹنرنہیں ہے اور اسی وجہ سے ملک میں موجود زیادہ تر آئی فون درآمد شدہ ہیں اور ان پر ٹیکس بھی لاگوہوتاہے جس کی وجہ سے قیمتوں میں بدستور اضافہ ہوتا ہے لیکن زیادہ تر لوگ باضابطہ فون کی لانچنگ کا انتظار کرتے ہیں ۔</p>
			<p>یوفون نے کہا ہے کہ نومبر کے وسط تک آئی فون کے نئے ماڈلز کی پیشکش کر دی جائے گی اور دسمبر تک تمام موبائل فون پیش کر دیئے جائیں گے</p>
		</section>
	</body>
</document>
