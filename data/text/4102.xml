<document>
	<meta>
		<title>مسلم حکمران بیت المقدس کی حفاظت میں ناکام رہے ۔ گورنر پنجاب</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/4411/</link>
			<copyright-holder>آئی بی سی اردو</copyright-holder>
		</publication>
		<num-words>210</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>گورنر پنجاب رفیق رجوانہ کا کہنا ہے کہ مسلمانوں پر جتنے مظالم ڈھائے جا رہے ہیں اس مناسبت سے صرف یوم القدس نہیں ، بہت سے دن منانے چاہئیں، دہشتگردی اور جرائم کو روکنے کیلئے ہمیں خود میں تبدیلی لانا ہوگی۔</p>
			<p>میر خلیل الرحمن میموریل سوسائٹی اور امامیہ آرگنائزیشن کے تحت لاہور میں سیمینار منعقد کیا گیا۔</p>
			<p>مہمان خصوصی گورنر پنجاب رفیق رجوانہ نے خطاب میں کہا کہ مسلمانوں پر ہونے والے مظالم اور اتحاد کی کمی مسلم امہ کی بدحالی اور بڑے مسائل کا باعث ہے۔</p>
			<p>بیت المقدس کی حفاظت مسلمانوں کی سب سے بڑی ذمہ داری ہے۔</p>
			<p>مسلم ممالک اپنے مفادات کو بالائے طاق رکھتے ہوئے متحد ہو جائیں اور بیت المقدس کا مسئلہ اقوام متحدہ میں اٹھائیں.</p>
			<p>گورنر پنجاب نے کہا کہ فرقہ واریت اور دہشتگردی نے پاکستان کو بہت نقصان پہنچایا تاہم دہشتگردی کے خاتمے کیلئے پاک فوج کی کاوشیں قابل قدر ہیں۔</p>
			<p>چیئرمین متروکہ وقف املاک بورڈ صدیق الفاروق نے کہا کہ مسلم امہ کی نا اتفاقی ان کی اقتصادی اور دفاعی کمزوری کی وجہ ہے ۔</p>
			<p>سیمینار سے ایم کے آر ایم ایس کے چیئرمین واصف ناگی، امامیہ آرگنائزیشن کے سربراہ لعل مہدی، ناصر شیرازی ، بادشاہی مسجد کے خطیب مولانا عبدالخبیر آزاد ، سینئر صحافی سہیل وڑائچ اور دیگر نے بھی خطاب کیا۔</p>
		</section>
	</body>
</document>
