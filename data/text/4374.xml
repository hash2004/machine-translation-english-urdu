<document>
	<meta>
		<title>سابق کپتان شہباز احمد سینئر کو پاکستان ہاکی فیڈریشن کا سیکریٹری نامزد کر دیا گیا</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6093/</link>
			<copyright-holder>آئی بی سی اردو</copyright-holder>
		</publication>
		<num-words>160</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سابق کپتان شہباز احمد سینئر کو پاکستان ہاکی فیڈریشن کا سیکریٹری نامزد کر دیا گیا ہے جبکہ طاہر زمان کو جونیئر ٹیم کا چیف کوچ اور رشید جونیئر کو چیف سلیکٹر مقرر کر دیا گیا ہے۔</p>
			<p>اولمپکس کوالیفائنگ رائونڈ میں شکست کے بعد پاکستان ہاکی فیڈریشن میں آپریشن کلین اپ مکمل ہو گیا،</p>
			<p>پی ایچ ایف کے صدر اختر رسول، چیف سلیکٹر اصلاح الدین، چیف کوچ شہناز شیخ کے بعد سیکریٹری رانا مجاہد نے بھی عہدے سے استعفیٰ دے دیا،</p>
			<p>مستعفی سیکریٹری نے اپنا استعفیٰ بین الصوبائی رابطے کی وزارت کےسیکریٹری چوہدری اعجاز کو پیش کیا۔</p>
			<p>رانا مجاہد کی جگہ شہباز احمد سینئرکو پاکستان ہاکی فیڈریشن کا سیکریٹری نامزد کیا گیا ہے۔ انہیں پہلی بار فیڈریشن میں انتظامی ذمہ داری دی گئی ہے،</p>
			<p>شہباز احمد سینئر کا کہنا ہے کہ قومی کھیل کا سنہرا دور واپس لائیں گے۔</p>
			<p>بین الصوبائی رابطے کی وزارت نے رشید جونیئر کو چیف سلیکٹر اور طاہر زمان کو پاکستان جونیئر ہاکی ٹیم کا چیف کوچ مقرر کیا ہے۔</p>
		</section>
	</body>
</document>
