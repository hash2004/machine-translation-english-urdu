<document>
	<meta>
		<title>ہندو انتہا پسند تنظیم شیو سینا نے خورشید قصوری کی کتاب کے آرگنائزر کے چہرے پر سیاہ رنگ پھینک دیا</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7895/</link>
			<copyright-holder>آئی بی سی اردو</copyright-holder>
		</publication>
		<num-words>193</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بھارتی ہندو انتہا پسند تنظیم شیو سینا نے خورشید قصوری کی کتاب کے آرگنائزر سدھندرا کلکرنی کو تشدد کا نشانہ بنا ڈالا اور چہرے پر کالا رنگ پھینک دیا ۔</p>
			<p>تفصیلات کے مطابق بھارت کے شہر ممبئی میں پاکستان کے سابق وزیرِ خارجہ خورشید محمود قصور ی کی کتاب کی تقریبِ رونمائی پیر کے روز ہوناتھی۔ شیوسینا کے غنڈوں نے خورشید قصوری کو کتاب کی رونمائی نہ کرنے کے دھمکی آمیز پیغامات دیے ۔</p>
			<p>جس کے بعد شیو سینا کے غنڈوں نے کتاب کے آرگنائزر سدھندرا کلکرنی کو اس وقت پکڑ لیا جب وہ اپنے گھر سے کتاب کی رونمائی کیلئے جا رہےتھے۔</p>
			<p>شیوسینا کے غنڈوں نے سدھندرا کلکرنی کو سخت زدوکوب کیا، چہرے پر سیاہ رنگ پھینک دیا اور کتاب کی رونمائی سے باز رہنے کی دھمکی دی۔</p>
			<p>سدھندرا کلکرنی نے نجی ٹی وی چینل  سے گفتگو کرتے ہوئے کہا کہ دونوں ملکوں کے درمیان امن قائم کرنا چاہتے ہیں،ہم ڈرنے والے نہیں ہیں آج کا پروگرام ہو کر ہی رہے گا۔</p>
			<p>وزیر اعلیٰ مہاراشٹرا نے کہا ہے کہ کتاب کی رونمائی کے دوران خورشید قصوری کو مکمل سیکیورٹی فراہم کی جائے گی۔ غیر ملکیوں کی سیکیورٹی کی ذمہ داری حکومت کی ہے۔</p>
		</section>
	</body>
</document>
