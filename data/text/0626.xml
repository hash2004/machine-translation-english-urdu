<document>
	<meta>
		<title>سندھ پر کوئی ادارہ یا وفاقی حکومت حملہ آورنہیں،کراچی آپریشن وفاقی حکومت نے شروع کیا :چوہدری نثار</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/12619/</link>
			<copyright-holder>آئی بی سی اردو</copyright-holder>
		</publication>
		<num-words>172</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>وفاقی وزیر داخلہ چوہدری نثار نے کہا ہے کہ کراچی آپریشن صوبائی نہیں بلکہ وفاقی حکومت نے شروع کیا ،سندھ پر کوئی ادارہ یا وفاقی حکومت حملہ آور نہیں ہے،لیکچر دینے والوں کی کارکردگی بیان کرو تو منہ چھپاتے پھرتے ہیں ۔</p>
			<p>تفصیلات کے مطابق چوہدری نثار کا کہنا ہے کہ سندھ پر کوئی ادارہ یا وفاقی حکومت حملہ آور نہیں ہے بلکہ حملہ آور وہ ہیں جو کئی سالوں سے سندھ کے وسائل پر قابض ہیں اور صوبے کے وسائل اور دولت کو دیمک کی طرح کھارہے ہیں ۔انہوں نے کہا کہ گیس کمپنیوں سے پی آئی اے تک کی کارستانیوں پر کتابیں لکھی جا سکتی ہیں ،کوئی ادارہ جواب طلبی کرے تو سندھ پر حملے سے تشبیہ دی جاتی ہے ۔</p>
			<p>وفاقی وزیر کا کہنا تھا کہ کچھ لوگوں نے اپنی غلطیاں چھپانے کیلئے پاکستان کی سیاست کو ڈھال بنا رکھاہے ،نیب وفاقی حکومت کی ہدایت پر کارروائی نہیں کرتا یہ ایک خود مختار ادارہ ہے ۔چوہدری نثار کا کہنا تھا کہ کراچی آپریشن صوبائی حکومت میں نہیں بلکہ وفاقی حکومت نے شروع کیا ۔</p>
		</section>
	</body>
</document>
