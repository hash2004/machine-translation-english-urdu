<document>
	<meta>
		<title>بلاول نے زرداری سےپیپلز پارٹی پرمکمل اختیارحاصل کر لیا</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/17298/</link>
			<copyright-holder>آئی بی سی اردو</copyright-holder>
		</publication>
		<num-words>167</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سابق صدر آصف علی زرداری نے بلاول بھٹو زرداری کو اپنی ٹیم بنا کر پارٹی اُمور چلانے کا مکمل اِختیار دے دیا ہے۔پارٹی ذرائع کے مطابق واشنگٹن میں آصف علی زرداری اور بلاول بھٹو میں پارٹی اُمور پر طویل مشاورت ہوئی۔</p>
			<p>چیئرمین پیپلز پارٹی بلاول بھٹو زرداری نے حالیہ دورہ امریکا کے دوران اپنے والد آصف زرداری سے پارٹی امور پر مشاورت کی۔ پارٹی ذرائع کے مطابق آصف زرداری نے بلاول بھٹو کو پارٹی کی تمام صوبائی تنظیمیں تبدیل کرنے کا اختیار دے دیا۔</p>
			<p>بلاول بھٹو وطن واپس آنے پر صوبائی تنظیموں کے عہدیداروں سے ملاقات کریں گے۔ ذرائع کا کہنا ہے کہ اختیارات ملنے کے باوجود بلاول جلدبازی میں فیصلے نہیں کریں گے، بلکہ سینئر قائدین سے مشاورت کریں گے۔</p>
			<p>پیپلز پارٹی کی چاروں صوبائی ایگزیکٹوز کونسلز ، ڈویزنل اور ضلعی سطح کے اجلاس بلائے جائیں گے، بلاول بھٹو اس ماہ کے آخر میں جنوبی پنجاب کا دورہ بھی کریں گے۔وہ صوبائی اور ضلعی تنظیمیں تبدیل کرنے سے قبل متبادل قیادت سے بھی ملاقات کریں گے۔</p>
		</section>
	</body>
</document>
