<document>
	<meta>
		<title>حج کوٹے میں کمی اگلے حج پر ختم کرنے کا اعلان</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/5137/</link>
			<copyright-holder>آئی بی سی اردو</copyright-holder>
		</publication>
		<num-words>230</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>عبدالناصر مہمند</p>
			<p>لاہور</p>
			<p>۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔</p>
			<p>حج کوٹے میں 20 فیصد کمی آئندہ حج کے بعدختم ہو جائے گی،،، 9 ماہ میں ایک کروڑ 20 لاکھ افراد نے عمرہ کیا۔</p>
			<p>مسجد الحرام کی توسیع کے پیش نظرسعودی حکومت کی طرف سے 2012ء میں تین سال کے لئے مقامی حاجیوں کی تعداد میں 50 فیصد اور دوسرے ملکوں سے آنے والے حاجیوں کی تعداد میں 20 فی صد کمی کرنے کی مدت اس حج کے بعد ختم ہو جائے گی اور حج کے بعد تمام ملکوں کے کوٹے بحال ہو جائیں گے ۔</p>
			<p>سعودی گزٹ کے مطابق مسجدا لحرام کی توسیع کا منصوبہ اس حج سے پہلے مکمل ہو جائے گا جس کے نتیجے میں یہاں بیک وقت 20 لاکھ افراد نماز ادا کر سکیں گے -</p>
			<p>مسجد الحرام کی انتظامیہ کے سربراہ ڈاکٹر عبدا لرحمن السدیس نے بتایا ہے کہ پچھلے سال نومبر میں شروع ہونے والے رواں عمرہ سیزن کے دوران 9 ماہ کے عرصے میں سعودی عرب کے اندر اور مختلف ملکوں سے آنے والے ایک کروڑ 20 لاکھ مسلمانوں نے عمرہ کی سعادت حاصل کی ۔</p>
			<p>انتظامیہ کے ملازمین کے ساتھ دعوت عید ملن کے موقع پر بات چیت کرتے ہوئے انہوں نے کہا کہ زیادہ تر افراد نے رمضان المبارک کے دوران عمر ہ کیا ۔ انہوں نے بتایا کہ دنیا بھر میں واقع 110 سفارتی مشنوں کے ذریعے عمرہ کے 58 لاکھ 80 ہزار ویزے جاری کئے گئے.</p>
		</section>
	</body>
</document>
