<document>
	<meta>
		<title>ہمالیہ: چار غیر ملکی کوہ پیما ہلاک</title>
		<author>
			<name>آئی بی سی اُردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/24094/</link>
			<copyright-holder>آئی بی سی اردو</copyright-holder>
		</publication>
		<num-words>325</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>کٹھمنڈو: چین میں کوہ ہمالیہ کے پہاڑی سلسلے میں حادثے کے نتیجے میں دو یورپی کوہ پیما جبکہ نیپال میں ماؤنٹ ایورسٹ ریجن میں ایک علیحدہ واقعے میں دو ایشین کوہ پیماء زیادہ بلندی کی وجہ سے بیمار ہونے کے باعث ہلاک ہو گئے ہیں۔</p>
			<p>خبر رساں ادارے اے ایف پی نے ٹور آپریٹر اور پولیس کے حوالے سے خبر دی ہے کہ سوئس اور آسٹرین کوہ پیماء اس 9 رکنی ٹیم کا حصہ تھے، جو چین کی 8, 027 بلند پہاڑی چوٹی شیشا پنگاما پہاڑی سر کر رہی تھی اور اس دوران نیچے گرنے کا حادثہ پیش آیا۔</p>
			<p>ایٹو ہالی ڈے نیپال کریک کے مینجر سوباش شریتھا نے بتایا کہ 'واقعے میں دو کوہ پیما ہلاک جبکہ دیگر محفوظ رہے ہیں'۔</p>
			<p>ان کا مزید کہنا تھا کہ انھیں ٹیم کے سربراہ کی جانب سے ایک ای میل موصول ہوئی ہے جس میں ہلاکت کی وجوہات کی تصدیق کی گئی ہے تاہم اس کے بعد ان سے رابطہ منقطع ہو گیا ہے۔</p>
			<p>ماہرین کا خیال ہے کہ اس قسم کی مشکل پہاڑی چوٹیوں کو سر کرنے سے قبل کوہ پیماؤں کی ٹریننگ ضرور ہونی چاہیے۔</p>
			<p>نیپال میں ماؤنٹ ایورسٹ کے مقام پر ایک علیحدہ واقعے میں جاپان اور کوریا سے تعلق رکھنے والے دو مرد کوہ پیماء ہلاک ہو گئے۔</p>
			<p>مقامی پولیس حکام کا کہنا تھا کہ جاپانی کوہ پیما جمعے کے روز تاہم کورین کوہ پیما منگل کے روز ہلاک ہوئے ہیں۔</p>
			<p>مقامی پولیس افسر کا کہنا تھا کہ 'ہمارا خیال ہے کہ وہ ممکنہ طور پر زائد بلندی سے بیمار ہو کر ہلاک ہوئے ہیں، ان کی لاشیں کھٹمنڈو پہنچا دی گئی ہیں'۔</p>
			<p>نیپال میں ہر سال 150, 000 کوہ پیما اناپورنا اور ماؤنٹ ایورسٹ سر کرنے کیلئے آتے ہیں۔</p>
			<p>تاہم یہاں سیاحت کی انڈسٹری گذشتہ سال اپریل میں آنے والے 7. 8 زلزلے کے باعث متاثر ہوئی ہے جس کے نتیجتے میں 9000 افراد ہلاک ہو گئے تھے، اس قدرتی آفت میں ایورسٹ پر قائم ایک کیمپ میں ہلاک ہونے والے 18 غیر ملکی بھی شامل تھے۔</p>
		</section>
	</body>
</document>
