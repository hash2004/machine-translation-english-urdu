<document>
	<meta>
		<title>موریشس کی پہلی خاتون صدر کی پاکستان آمد</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/23093/</link>
			<copyright-holder>آئی بی سی اردو</copyright-holder>
		</publication>
		<num-words>203</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ریڈیو پاکستان کی رپورٹ کے مطابق کراچی کے جناح انٹرنیشنل ایئرپورٹ پر گورنر سندھ ڈاکٹرعشرت العباد خان نے مہمان صدر امینہ فردوس کا استقبال کیا، اس موقع پر سندھ اسمبلی کے ارکان بھی موجود تھے۔</p>
			<p>موریشس کی صدر کے ہمراہ 8 رکنی وفد بھی ہے، ان کی صدر ممنون حسین سے ملاقات طے ہے۔</p>
			<p>ڈاکٹر امینہ فردوس کی پاکستانی قیادت سے ملاقاتوں میں اقتصادی و تجارتی تعلقات کے فروغ، توانائی اور انفراسٹرکچر کی بہتری کے لیے تعاون بڑھانے پر تبادلہ خیال کیا جائے گا۔</p>
			<p>بعد ازاں ماریشس کی صدر ڈاکٹرامینہ فردوس اسلام آباد روانہ ہوئیں جہاں ہوائی اڈے پر وزیر مملکت آئی ٹی انوشہ رحمٰن نے ان کا استقبال کیا۔</p>
			<p>ڈاکٹر امینہ فردوس کو یہ اعزاز حاصل ہے کہ وہ موریشس کی پہلی خاتون صدر منتخب ہوئیں۔</p>
			<p>موریشس نے 1968 میں برطانوی راج سے آزادی حاصل کی جبکہ 1992 میں برطانوی ملکہ الزبتھ کی جگہ پہلی بار ملک کا سربراہ مقامی شخص منتخب کیا گیا۔</p>
			<p>افریقی ملک موریشس براعظم میں امیر ملک شمار ہوتا ہے جبکہ اس میں بدعنوانی کی شرح بھی انتہائی کم ہے۔</p>
			<p>موریشس کی معیشت کا بڑا حصہ چینی کی برآمد، بیرونی خدمات اور مالی معاملات میں معاونت پر مشتمل ہے جبکہ سیاحت بھی مرکزی شعبوں میں شمار ہوتی ہے۔</p>
		</section>
	</body>
</document>
