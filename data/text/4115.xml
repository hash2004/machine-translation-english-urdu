<document>
	<meta>
		<title>حکومت پراعتبار کر کے بڑی غلطی کی ۔سپریم کورٹ</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/4469/</link>
			<copyright-holder>آئی بی سی اردو</copyright-holder>
		</publication>
		<num-words>190</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>رابعہ سید</p>
			<p>اسلام آباد</p>
			<p>۔ ۔ ۔</p>
			<p>سپریم کورٹ نے اسلام آباد میں بلدیاتی الیکشن کی جاری سرگرمیوں کی قانونی حیثیت پر حکومتی رویہ کے خلاف شدید برہمی کا اظہار کرتے ہوئے واضح جواب کیلئے مزید ایک دن کی مہلت دے دی ہے</p>
			<p>جسٹس جواد خواجہ کی سربراہی میں تین رکنی بنچ نے مقدمہ کی سماعت کی اور حکومت سے اسلام آباد میں بلدیاتی الیکشن کے انعقاد کا نوٹی فکیشن فوری طلب کر لیا ، جسٹس جوادخواجہ نے ریمارکس میں کہا کہ حکومت نے یقین دہانی کرائی تھی اس لئے عدالت نے الیکشن کرانے کا حکم دیا تھا،، حکومتی یقینی دہانی پر اعتبار کر لینا بڑی غلطی تھی،، جسٹس عظمت سعید نے ریمارکس میں کہا کہ حکومت نے بلدیاتی الیکشن کا معاملہ اناڑیوں کے ہاتھ میں دے دیا ہے، بعد میں عدالت نے مقدمہ کی سماتع کل تک ملتوی کر دی اور حکومت کو ہدایت کہ کل ان سوالات کے جوابات پیش کرے کہ کیا،، بتایاجائے کہ اس الیکشن کا کیا مستقبل ہوگا، کس قانون کے تحت الیکشن کرانے ہیں؟ اسلام آباد کے 6 لاکھ 80 ہزار ووٹر اپنے حق سے محروم ہو رہے ہیں، حکومت بتائے کہ اسلام آباد میں الیکشن کرانے بھی ہیں یا نہیں</p>
		</section>
	</body>
</document>
