<document>
	<meta>
		<title>کشمیری عوام آج بھارتی قبضے کے خلاف دنیا بھر میں یوم سیاہ منا رہے ہیں</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8666/</link>
			<copyright-holder>آئی بی سی اردو</copyright-holder>
		</publication>
		<num-words>195</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>کشمیری عوام آج بھارتی قبضے کے خلاف دنیا بھر میں یوم سیاہ منا رہے ہیں اور اس سلسلے میں مقبوضہ وادی میں مکمل شٹرڈاؤن ہڑتال کی جا رہی ہے۔</p>
			<p>27 اکتوبر 1947 کو بھارتی قابض فوج نے عوام کی خواہشات کے برعکس وہاں قبضہ کیا جس کے خلاف کشمیری قیادت کی جانب سے آج مقبوضہ کشمیر میں شٹرڈاؤن ہڑتال کی کال دی گئی ہے جب کہ دنیا بھر میں بسنے والے کشمیری آج بھارتی سفارتخانوں اور ہائی کمیشن کے سامنے احتجاج ریکارڈ کرا رہے ہیں۔ اسی طرح پاکستان میں بھی بھارتی قبضے کے خلاف ریلیاں نکالی جا رہی ہیں اور خاص طور پر آزاد کشمیر میں وزیراعظم آزاد کشمیرکی قیادت میں ریلی نکالی جائے گی جس میں انسانی حقوق کی تنظیموں کے علاوہ سول سوسائٹی اور عام شہری شرکت کریں گے۔</p>
			<p>دوسری جانب کراچی، اسلام آباد اور گلگت بلتستان سمیت ملک کے دیگر شہروں میں بھی کشمیری عوام سے اظہار یکجہتی اور بھارتی قبضے کے خلاف ریلیاں نکالی جائیں گی۔ اسلام آباد میں بھارتی ہائی کمیشن کے سامنے بھی مظاہرین کی جانب سے احتجاج کیا جائے گا جب کہ اقوام متحدہ کے حکام کومقبضوبہ کشمیر میں بھارت کے غیرقانونی قبضے کے خلاف یادداشت حوالے کی جائے گی۔</p>
		</section>
	</body>
</document>
