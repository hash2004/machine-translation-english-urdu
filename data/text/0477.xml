<document>
	<meta>
		<title>لاہور ہائیکورٹ نے صدیق بلوچ کو الیکشن لڑنے کی اجازت دے دی</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11935/</link>
			<copyright-holder>آئی بی سی اردو</copyright-holder>
		</publication>
		<num-words>178</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>لاہور ہائیکورٹ کے جسٹس معمون رشید شیخ،جسٹس محمود مقبول باجوہ اور جسٹس شاہد مبین پر مشتمل فل بینچ نے حلقہ این اے 154 لودھراں میںامیدوار صدیق بلوچ کی درخواست پر عبوری حکم امنتاعی جاری کرتے ہوئے کاغذات نامزدگی بحال کر دیئے ہیں ۔</p>
			<p>تفصیلات کے مطابق فاضل بینچ نے دوسرے فریق کو 11 دسمبر کیلئے نوٹس جاری کر دیا ہے ،ہائیکورٹ کے دو ججوں پر مشتمل الیکشن ایپلٹ ٹریبونل نے مدمقابل امیدوار کی درخواست پر صدیق بلوچ کے کاغذات نامزدگی مسترد کیے تھے ۔جس کی خلاف صدیق بلوچ نے درخواست دائر کی جس میں صدیق بلوچ کے وکیل شہزاد شوکت نے موقف اختیار کیا کہ ایپلٹ ٹریبونل نے ٹیکس ریٹرن داخل نہ کرنے پر صدیق بلوچ کو نااہل قرار دیدیا جبکہ ٹیکس ریٹرن داخل کرنے کی تاریخ 31 دسمبر ہے ۔ابھی ٹیکس ریٹرن داخل کرنے میں کئی روز باقی ہیں ،میرے موکل کو ناکردہ گناہ کی سزا نہیں دی جا سکتی ۔اس لیے فاضل بینچ نے ایپلٹ ٹریبونل کا فیصلہ معطل کرتے ہوئے صدیق بلوچ کو بطور امیدوار بحال کر دیا ،اس کیس کی مزید سماعت 11 دسمبر تک کیلئے ملتوی کر دی</p>
		</section>
	</body>
</document>
