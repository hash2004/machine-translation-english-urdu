<document>
	<meta>
		<title>کراچی میں چپ تعزیہ کاجلوس حسینیہ ایرانیاں کھارادر پہنچ کر ختم</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/13150/</link>
			<copyright-holder>آئی بی سی اردو</copyright-holder>
		</publication>
		<num-words>167</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>کراچی میں چپ تعزیے کامرکزی جلوس نشتر پارک سے برآمد ہو کر روایتی راستوں سے ہوتا ہوا امام بارگاہ حسینیہ ایرانیاں کھارادر پہنچ گیا۔</p>
			<p>8 ربیع الاول پر حضرت امام حسن عسکری کے یوم شہادت کی مناسبت سے مجلس کا انعقاد نشتر پارک میں کیا گیا۔مجلس سے خطاب کرتے نے علامہ علی کرار نقوی نے اسلام کی تعلیمات اورفلسفہ شہادت پر روشنی ڈالی اور مصائب امام حسن عسکری بیان کیے۔ بعد میں چپ تعزیہ کا مرکزی جلوس نشتر پارک سے برآمد ہوا جو ایم اے جناح روڈسے صدر ، ایمپریس مارکیٹ اور پھر دوبارہ ایم اے جناح روڈ پراپنے روایتی راستوں سے ہوتا ہوا، حسینیان ایرانیاں کھارادار پر پہنچا ۔</p>
			<p>اس موقع پر سکیورٹی کے بھی خصوصی انتظامات کیے گئے تھے۔ جلوس کی سیکیورٹی کے لئے 15 سوپولیس اہلکار تعینات تھے جبکہ رینجرز اہلکار بھی سیکیورٹی پر تعینات تھے۔ جلوس سے قبل بم ڈسپوزل اسکواڈ نے جلوس کی گزرگاہوں کو کلیئر قرار دیا۔ اس موقع پر ایم اے جناح روڈ کو ٹریفک کے لیے بند کر دیا گیا</p>
		</section>
	</body>
</document>
