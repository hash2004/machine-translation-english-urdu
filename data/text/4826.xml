<document>
	<meta>
		<title>امریکی صدر نےمسئلہ کشمیر پرمصالحت سےانکارکردیاہے:بی بی سی</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8453/</link>
			<copyright-holder>آئی بی سی اردو</copyright-holder>
		</publication>
		<num-words>316</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>برطانوی خبررساں ادارےنےدعوی کیاہےکہ امریکی صدر نےمسئلہ کشمیر پرمصالحت سےانکارکردیاہےجبکہ فرانسیسی خبررساں ادارےنےدعویٰ کیاہےکہ نوازاوباما ملاقات میں نیوکلیئر دہشتگردی کےخطرےپربات کی گئی ۔نیوکلیئرامور پرسمجھوتہ تونہیں ہوا مگر اس معاملےپر بات چیت جاری رکھنےکاعزم کیا گیا۔</p>
			<p>نوازاوباماملاقات کےبارےمیں فرانسیسی خبررساں ادارے کا کہناہےکہ امریکی صدرنےزوردیا کہ حقانی نیٹ ورک اورلشکر طیبہ جیسی تنظیموں کے خلاف کارروائی کی جائے۔ صدراوباما نے اس بات پر زور دیا کہ پاکستان ان گروہوں کے خلاف بھی کارروائی کرے جو پرامن مذاکرات کو ثبوتاز کرتے ہیں اور خطےکوآگ میں جھونکناچاہتےہیں۔</p>
			<p>بی بی سی کے مطابق امریکی انتظامیہ نے پاکستان کی طرف سے لشکر طیبہ اور اس کے حامی دھڑوں کے خلاف کارروائی کرنے کے وعدے کو ایک نئی پہل قرار دیا ہے، لیکن اس کے ساتھ ہی کشمیر مسئلے پر مصالحت کرنے سے انکار کرتے ہوئے کہا ہے کہ اس پر امریکہ کی پالیسی میں کوئی تبدیلی نہیں آئی ہے۔</p>
			<p>صدر اوباما کہہ چکے ہیں کہ وہ اس کے لیے صرف اس صورت میں راضی ہوں گے جب بھارت اور پاکستان دونوں اس کے لیے تیار ہوں۔لائن آف کنٹرول کی نگرانی کے لیے میکانزم پر بھی بھارت اور پاکستان دونوں ہی کو تیار ہونا ہوگا۔یروشلم پوسٹ کے مطابق صدراوباما نے تاکید کی کہ پاکستان نیوکلیئرہتھیاروں کےپروگرام میں ایسی پیشرفت سےگریزکرے جس سےخطرات اورعدم استحکام بڑھنےکااندیشہ ہو۔</p>
			<p>نیویارک ٹائمز کے مطابق واشنگٹن کو اس بات پرتشویش ہے کہ پاک بھارت بڑھتی ہوئی کشیدگی کےموقع پر پاکستان ایٹمی ہتھیاروں کانیانظام تیارکررہاہےجن میں چھوٹےٹیکٹکیل ہتھیاربھی شامل ہیں۔اخبارکےمطابق دونوں رہ نماوں نے امریکیوں کی بازیابی سے متعلق اقدامات پر بھی بات چیت کی۔ اہلکارکانام ظاہرنہ کرتے ہوئے اخبارنےدعویٰ کیا کہ خطےمیں امریکی یرغمالیوں کی ایک چھوٹی سےتعدادہے مگرسیکیورٹی وجوہات کےسببب ان کی تفصیل ظاہرنہیں کی جا سکتی۔</p>
			<p>واشنگٹن ٹائمز کے مطابق دونوں رہ نماؤں نےدفاعی تعلقات مضبوط کرنےپر بات کی جبکہ ٹائمز آف انڈیا کادعوی ہے کہ امریکا نے کراچی ،فاٹااوربلوچستان میں مداخلت سے متعلق پاکستان کےڈوزئیرکواہمیت نہیں دی۔بھارتی اخبارکےمطابق پاکستان نےایساہی ڈوزئیر اقوام متحدہ کےسیکریٹری جنرل بان کی مون نہیں بلکہ ان کے چیف آف اسٹاف کوپچھلےماہ دیا تھا۔اورانہوں نے بھی اسےنظراندازکردیاتھا</p>
		</section>
	</body>
</document>
