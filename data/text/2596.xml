<document>
	<meta>
		<title>سو لفظوں کی کہانیاں۔۔۔ایک بار ضرور پڑھیں</title>
		<author>
			<name>سید انور محمود</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/23030/</link>
			<copyright-holder>آئی بی سی اردو</copyright-holder>
		</publication>
		<num-words>546</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<blockquote>
				<p>سو لفظوں کی کہانی نمبر 31۔۔۔۔ زہریلی شراب ۔۔۔۔۔۔</p>
			</blockquote>
			<p>۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔</p>
			<p>بھٹو صاحب کے زمانے میں لیاری میں</p>
			<p>زہریلی شراب پینے سے 25 افراد ہلاک ہوگے</p>
			<p>پیپلز پارٹی کراچی آفس میں مرنے والوں کے لیے فاتحہ خوانی کے دوران</p>
			<p>ایک صاحب بولے شرابیوں کے لیے فاتحہ خوانی</p>
			<p>کچھ اچھا نہیں لگ رہا ہے</p>
			<p>جنرل سیکریٹری عبدالسلام اختر شرکا سے بولے</p>
			<p>آپ میں سے بہت سوں نے میرئے ساتھ بیٹھ کرشراب پی ہے</p>
			<p>ہمیں مطالبہ کرنا چاہیے کہ معیاری شراب کی قیمت کم کیجائے</p>
			<p>تاکہ غریب شرابی زہریلی شراب پینے سے بچ سکے</p>
			<p>شراب کی قیمت کم نہیں ہوئی</p>
			<p>تازہ ترین خبر کے مطابق ٹنڈومحمدخان میں زہریلی شراب پی کر 61 افراد مرچکے ہیں</p>
			<p>۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔</p>
			<blockquote>
				<p>سو لفظوں کی کہانی نمبر 32۔۔۔۔کرکٹ ۔۔۔۔۔۔</p>
			</blockquote>
			<p>۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔</p>
			<p>پاکستانی  کرکٹ ٹیم  بنگلہ دیش میں</p>
			<p>ایشیا کپ کھیلتے ہوئے بنگلہ دیش سے ہار گئی</p>
			<p>سوشل میڈیا پر ایک دل جلے  پاکستانی نے حسینہ واجد کو لکھا</p>
			<p>پاکستان کی پوری ٹیم کا تعلق جماعت اسلامی سے ہے</p>
			<p>حسینہ واجد کے پڑھنے سے پہلے ٹیم پاکستان پہنچ گئی</p>
			<p>شیو سینا کی دھمکیوں  کی وجہ سے ٹیم کی  بھارت روانگی تاخیر سے ہوئی</p>
			<p>ٹی۔ 20 ورلڈ کپ کا  پہلا میچ بنگلہ دیش سے  جیتا</p>
			<p>کمبخت سب خاموش رہے</p>
			<p>دو دن بعد بھارت سے ہار گئے</p>
			<p>اگلے دن سوشل میڈیا پر پیغام تھا</p>
			<p>پیارے شیو سینا والے بھائیو...</p>
			<p>آفریدی گائے کا گوشت کھاتا ہے</p>
			<p>۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔</p>
			<blockquote>
				<p>سو لفظوں کی کہانی نمبر 33۔۔۔۔ڈی چوک ۔۔۔۔۔۔</p>
			</blockquote>
			<p>۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔</p>
			<p>میرے خاندان کا تعلق  لکھنو سے تھا</p>
			<p>والد کی تربیت   امراو جان ادا کے کوٹھے پر ہوئی تھی</p>
			<p>والد سے جو بھی ملتا  ان کی گفتگو کی بہت تعریف کرتا</p>
			<p>پاکستان آئے تو کوٹھوں پر تربیت کا سلسلہ ختم ہو گیا</p>
			<p>والد نے میری تربیت کی لیکن میں ایسا نہ کر سکا</p>
			<p>میں نے بیٹے کو ممتاز قادری کے  چہلم پر بھیجا</p>
			<p>سوچا مذہبی رہنماں کی صحبت میں رہے گا تو اچھی تربیت ہو جائے گی</p>
			<p>چاردن مذہبی رہنماوں کے ساتھ ڈی چوک  میں  تربیت حاصل کی</p>
			<p>کل  واپس آیا تو میں نے پوچھا  بیٹا کچھ سیکھا</p>
			<p>وہ بولا ہر قسم کی گالی</p>
			<p>۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔</p>
			<blockquote>
				<p>سو لفظوں کی کہانی نمبر 34۔۔۔۔یتیم۔۔۔۔۔۔</p>
			</blockquote>
			<p>۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔</p>
			<p>میں اورقاسم  کافی عرصےگیس کمپنی میں ساتھ رہے</p>
			<p>آج  پانچ سال بعد قاسم ملا تو اس نے  بہت بیتاب ہو کر پوچھا</p>
			<p>زندگی کیسے گزر  رہی ہے</p>
			<p>بہت اچھی، اور تماری؟</p>
			<p>قاسم بولا یتیم ہوں میرا  بیٹا اور بہو  میرا خیال رکھتے ہیں</p>
			<p>کیا مطلب؟ میں نے پوچھا</p>
			<p>وہ بولا، میرئے سمدہی واعظ کرتے ہیں</p>
			<p>ایک دن انہوں  واعظ میں فرمایا</p>
			<p>جنت میں جانا ہے تو یتیموں کا خیال رکھو</p>
			<p>میں نے اپنی بہو کوسمجایا کہ یتیم تو میں بھی ہوں</p>
			<p>میرئے بھی ماں باپ مرچکے ہیں</p>
			<p>بس اس دن سے کھانا بھی مل جاتا ہے اور دھلے ہوئے  کپڑئے بھی</p>
			<p>۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔</p>
			<blockquote>
				<p>سو لفظوں کی کہانی نمبر 35۔۔۔۔اداکاری۔۔۔۔۔۔</p>
			</blockquote>
			<p>۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔</p>
			<p>نازیہ اسٹیج کی بہترین اداکارہ تھی</p>
			<p>کمال جس کو وہ بہت چاہتی تھی  اس سے شادی کے بعد اس نے اداکاری چھوڑدی</p>
			<p>سب کچھ ٹھیک تھا کہ اچانک کمال کا ایکسیڈنٹ  ہو گیا</p>
			<p>اس    کوہسپتال میں داخل کرایا</p>
			<p>کمال کی اجازت سے ڈراموں میں دوبارہ کام شروع کیا</p>
			<p>ڈرامہ چل رہا تھا اور نازیہ کے رونے کا سین شروع ہوا ہی تھا کہ</p>
			<p>اس کے گلے میں پڑئے ہوئے موبائل پر ایک ایس ایم ایس آیا</p>
			<p>کمال کا انتقال ہو گیا</p>
			<p>وہ رونے لگی اور روتی ہی چلی گئی</p>
			<p>ہال میں بیٹھا ہوا ہر شخص اس کی اداکاری پر تالیاں بجارہا تھا</p>
		</section>
	</body>
</document>
