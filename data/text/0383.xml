<document>
	<meta>
		<title>چاؤفریاڈائیلاگ: پاک بھارت تعلقات پر تفصیلی گفتگو</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11571/</link>
			<copyright-holder>آئی بی سی اردو</copyright-holder>
		</publication>
		<num-words>256</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>جناح انسٹیٹیوٹ (جے آئی) اور آسٹریلیا بھارت انسٹی ٹیوٹ کی طرف سے 17 <annotation lang="en">th</annotation> چاؤفریاڈائیلاگ بینکاک میں منعقد کیا گیا جس میں پاکستان اور بھارت سے اہم ارکان پارلیمنٹ ، سابق سفارتکار ، سابق فوجی افسران کے ساتھ میڈیا ، خارجہ اور سکیورٹی پالیسی کے ماہرین نے شرکت کی ۔</p>
			<p>جناح انسٹیٹیوٹ (جے آئی) اور آسٹریلیا بھارت انسٹی ٹیوٹ کی مشترکہ تعاون سے بینکاک ، تھائی لینڈ میں منعقد کیا جانے والا چاؤفریاڈائیلاگ پاک بھارت ٹریک ٹو ڈپلومسیی پر مشتمل ہے جس کا مقصد پاک بھارت تعلقات پر پالیسی مکالمے کی حوصلہ افزائی اور رہنمائی کرنا ہے ۔</p>
			<p>چاؤفریاڈائیلاگ عمل کے ساتویں سال میں ہے اور اب تک بات چیت کے سترا راؤنڈ ہو چکے ہیں۔</p>
			<p>ڈائیلاگ میں نئی دہلی حکومت کی پالیسی ، پاک بھارت تعلقات کی موجودہ صورتحال، خاص طور پرباہمی تجارت اور اقتصادی تعلقات کا جائزہ، کشمیر ، افغانستان، دہشتگردی، خطے میں امن اور سلامتی کے امور توجہ کا مرکز رہے۔</p>
			<p>پاک بھارت صحافیوں نے بھارتی وزیر خارجہ کے اسلام آباد دورے کی خبروں کا کا خیر مقدم کیا ۔</p>
			<p>ڈائیلاگ میں پاکستان کی طرف سے عزیز احمد خان، علی دیان حسن ، ماریانا بابر، بدر عالم ، حامد میر ، زکا جیکب ، ڈاکٹر معید پیرزادہ ، محمد مالک ، مشرف زیدی ، رحیم اللہ یوسف زئی ، مہر بخاری ، سرل المیڈا، مہر تارڑ، فہد ہمایوں اور ارسلان نذیرنے جبکہ بھارت کی طرف سے امیتابھ مٹو ، سدھارت ورادراجن، سنجے بارو ، سوشیل آرون ، ندہی رازدان، پروین سوامی، ہیپی مون جیکب، ورگیسی جارج، اجے شکلا، منوج جوشی، سری نواسن رمانی نے شرکت کی۔</p>
		</section>
	</body>
</document>
