<document>
	<meta>
		<title>47ء میں صرف نفرتیں تقسیم ہوئیں</title>
		<author>
			<name>صفتین خان</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8341/</link>
			<copyright-holder>آئی بی سی اردو</copyright-holder>
		</publication>
		<num-words>284</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بھارت کی سیکولرزم کی دھجیاں اڑانے سے پہلے اپنے ملک کی مذھبی و سیکولر انتہا پسندی پر دھیان دو ۔ وہاں کی علیحدگی کی تحریکوں پر خوش ھونے سے پہلے اپنے بلوچستان میں بغاوت کرنے والوں کی فکر کرو ۔ جس ملک میں لاکھوں لوگ پینے کے پانی کی وجہ سے ہر سال مرتے ھوں وہ ھندوستان میں ھندووں کے ہاتھوں ایک قتل پر واویلا مچائے ۔ اس پر جچتا نہیں ۔ جہاں دن دھاڑے انسانوں کو زندہ جلایا جائے اور اقلیتیں نقل مکانی کر جائیں وہ دوسرے ملک میں گائے کی وجہ سے انسانی خون کی ارزانی پر احتجاج کرے ۔ اس کو زیب نہیں دیتا۔ جو اپنے شہریوں کی جان ، مال ، آبرو کو تحفظ نہ دے سکے وہ دوسروں کے معاملات میں ٹانگ اڑائے ۔ شرم بھی کوئی چیز ھوتی ھے ۔ جس ملک کا وزیراعظم نواز شریف جیسا بندہ ھو وہ قوم مودی پر تنقید کرے ۔ ذہنی معائنہ کروانا چاھئے ۔</p>
			<p>کس نے کہا برصغیر تقسیم ھوا ۔ فرق صرف ناموں کا ھے ورنہ دونوں ملک ھی خود کفیل ھیں۔ یہاں عبداللہ یہ عمل کرتا ھے تو وہاں موہن داس ۔ ھندوستان کی تقسیم اس معاملے میں نہیں ھوئی۔ ھم ابھی تک تقسیم ھند سے پہلے کے مقام پر کھڑے ھیں ۔ ایسا لگتا ھے اس سرزمین کے لئے وقت منجمد ھو گیا ھے 1947 کے لمحے میں ۔ مگر نفرتیں ضرور تقسیم ھوئی ھیں ۔ عداوتوں کا تبادلہ لازما ھوا ھے ۔ انتہا پسندی کی میراث بلکل برابر بانٹی گئی ھے ۔ بے حسی دونوں طرف عین عدل میں موجود ھے ۔ جاھلیت کی تقسیم میں مساوات برتی گئی ھے ۔ کس نے کہا سرزمین ھندوستان تقسیم نہیں ھوئی ۔ بلکل انصاف کے اصول پر ھوئی ھے۔</p>
		</section>
	</body>
</document>
