<document>
	<meta>
		<title>پشاور میں 70 سال بعد گردوارے میں کیرتن کیا گیا .</title>
		<author>
			<name>بشریٰ بٹ</name>
			<gender>Female</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/20875/</link>
			<copyright-holder>آئی بی سی اردو</copyright-holder>
		</publication>
		<num-words>441</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<heading>پاکستان کے صوبہ خیبر پختونخوا کے دارالحکومت پشاور میں بدھ کو سات دھائیوں سے بندگردوارہ بحالی کے بعد دوبارہ عبادت کے لیے کھول دیا گیا ہے۔</heading>
			<p>اس موقع پر بڑی تعداد میں سکھ خاندانوں کے لوگ بھی موجود تھے . کیرتن مذہبی گیتوں کو کہا جاتا ہے.</p>
			<p>مہاراجہ رنجیت سنگھ کے دور میں تعمیر ہونے والےگوردوارے میں باقاعدہ عبادت کی رسومات سے آغاز ہوا اور گرو لنگر بھی شروع کیا گیا ۔</p>
			<p>اس گوردوارے کو کھولنے کا فیصلہ چند ماہ پہلے کیا گیا تھا لیکن مقامی لوگوں کو خدشات لاحق تھے جس وجہ سے اس کے افتتاح میں تاخیر ہوئی ہے۔ یہ گردوارہ اندرون پشاور شہر کے تاریخی علاقے ہشتنگری گیٹ کے قریب واقع ہے اور اس کے ساتھ مسجد اور مسلمانوں کی آبادی ہے۔</p>
			<p>بھائی بیبا سنگھ گردوارہ 1942 میں سکھ مسلم فسادات کی وجہ سے بند کر دیا گیا تھا تاہم سکھ رہنما کہتے ہیں کہ جب پاکستان بنا تو بڑی تعداد میں سکھ ہندوستان کی جانب چلےگئے اور یہ اورگردوارہ بند کر دیا گیا تھا ۔</p>
			<p>سکھ رہ نما اور وزیر اعلی کے مشیر برائے اقلیتی امور سردار سورن سنگھ سکھ کے مطابق یہ گردوارہ رنجیت سنگھ کے دور میں تعمیر 1840 میں تعمیر کیا گیا تھا.انھوں نے اس گوردوارے کو کھولنے کے فیصلے پر نہ صرف حکومت کا بلکہ مقامی لوگوں کا بھی شکریہ ادا کیا ۔</p>
			<p>ایک خاتون پریا کور نے کو بتایا کہ وہ اپنے گھروں میں عبادت کرتے تھے اور اتنی سنگت آ جاتی تھی کہ ادھر جگہ کم پڑ جاتی تھی اب انھیں ایک بڑا گردوارہ مل گیا ہے جس سے انھیں اب عبادت کرنے میں آسانی ہوگی۔</p>
			<p>سورن سنگھ کا کہنا تھا کہ گذشتہ چند سالوں کے دوران قبائلی علاقوں میں فوجی آپریشن کے نتیجے میں خیبر، کرم اور اورکزئی ایجنسی سے بڑی تعداد میں سکھ نقل مکانی کر کے پشاور میں آباد ہو گئے ہیں پشاور میں اب سکھوں کی تعداد ایک ہزار خاندانوں سے تجاوز کر گئی ہے اور اس سے پہلے ان کا صرف ایک چھوٹا گردوارہ تھا ۔ پشاور میں سکھ تجارت سے وابستہ ہیں۔</p>
			<p>قیام پاکستان کے بعد اس عمارت میں خواتین کا دستکاری مرکز قائم کیا گیا جہاں سے بڑی تعداد میں خواتین نے فنی تعلیم حاصل کی ۔اس مرکز کی پہلی پرنسپل شفقت آرا خاتون تھیں جو آج بھی حیات ہیں اور اسی گوردارے میں رہائش پذیر ہیں۔ اس گوردوارے میں انھیں علیحدہ حصہ دیا گیا ہے جہاں وہ رہائش پذیر ہیں۔</p>
			<p>گردوارے کے باقاعدہ افتتاح کے موقع پر  وقف املاک بورڈ کے چیئرمین صدیق الفاروق نے کہا کہ</p>
			<blockquote>
				<p>انھوں نے کہا کہ یہ پشاور آنے سے پہلے انھوں نے حسن ابدال میں سکھوں اور ہندوؤں کے لیے دو سو کنال کا ایک پلاٹ شمشان گھاٹ کے لیے وقف کر دیا ہے۔</p>
			</blockquote>
		</section>
	</body>
</document>
