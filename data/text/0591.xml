<document>
	<meta>
		<title>ریحام خان کیلئے ٹی وی انتظامیہ کا بلٹ پروف گاڑی خریدنے کا فیصلہ</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/12459/</link>
			<copyright-holder>آئی بی سی اردو</copyright-holder>
		</publication>
		<num-words>144</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پاکستان تحریک انصاف کے چیئرمین عمران خان کی سابق اہلیہ ریحام خان کے لئے بلٹ پروف گاڑی کی خریداری کے لئے تمام انتظامات مکمل کر لئے گئے۔</p>
			<p>خبررساں ایجنسی کے ذرائع کے مطابق نجی ٹی وی چینل کی انتظامیہ نے عمران خان کی سابق اہلیہ ریحام خان کے سیکیورٹی خدشات کے اظہار کے بعد ان کے لیے بلٹ پروف کی گاڑی کی خریداری کے لئے انتظامات مکمل کر لئے ہیں اور یہ گاڑی خریدے جانے کے بعد ریحام خان کے حوالے کر دی جائے گی، جسے وہ استعمال کریں گی۔ ذرائع نے بتایا کہ ریحام خان ٹی وی پروگرام کے لیے آنے جانے سمیت دیگر مواقعوں پر یہی گاڑی استعمال کریں گی ۔</p>
			<p>یاد رہے کہ نیو ٹی و ی انتظامیہ نے بھاری معاوضے پر ریحام خان سے بطور اینکر پرسن معاہدہ کیا ہے اور تبدیلی کے عنوان سے ان کا پروگرام جلد پیر سے جمعرات تک آن ایئرہوگا</p>
		</section>
	</body>
</document>
