<document>
	<meta>
		<title>اسلام مخالف فلمیں بنانے والے نے خود اسلام قبول کر لیا ۔</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6220/</link>
			<copyright-holder>آئی بی سی اردو</copyright-holder>
		</publication>
		<num-words>373</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ایمسٹرڈیم. اسلام کے خلاف دستاویزی فلم فتنہ کی ڈسٹری بیوشن کرنے والے ہالینڈ کے شہری آرنو نے اسلام قبول کر لیا۔</p>
			<p>یہ قصہ ہے اس شخص کا جس نے اسلام کے خلاف دستاویزی فلم فتنہ کی ڈسٹری بیوشن کی ،</p>
			<p>جو نیدر لینڈ کی اسلام مخالف جماعت پارٹی فار فریڈم کا سرگرم رکن تھا،</p>
			<p>اسلام کی کڑی مخالفت اس جماعت کے بنیادی نظریات میں سے ایک ہے،</p>
			<p>اسی جماعت کے سربراہ کی تقسیم کردہ شیطانی فلم نے دنیا بھر میں مسلمانوں کے جذبات بھڑکائے،</p>
			<p>ایسی جماعت سے تعلق رکھنے والے اور مسلمانوں کے خلاف سرگرم شخص کا مسلمان ہونا اپنی جگہ خود ایک معجزہ ہے،</p>
			<p>اسلام کی سچائی نے اس آدمی کو یکسر بدل دیا جسے دنیا آرنو ۔ وان ۔ ڈورن کے نام سے جانتی ہے۔</p>
			<p>آرنو کا کہنا ہے کہ انہوں نے اسلام کے متعلق کئی منفی باتیں سنی تھیں،</p>
			<p>محض تجسس کی خاطر انہوں نے اپنے علاقے کی مسجد میں جانا شروع کر دیا اور یہیں سے اسلام کے متعلق ان کی دلچسپی بڑھتی گئی ۔</p>
			<p>حق کی تلاش کا سفر آرنو کے اسلام قبول کرنے پر ختم ہوا ۔</p>
			<p>آج وہ یورپین دعوۃ فائونڈیشن کا صدر ہے جس کا کام غیر مسلموں کو اسلام کی دعوت دینا ہے۔</p>
			<p>اس کے علاوہ آرنو یورپ میں کینیڈین دعوہ ایسوسی ایشن کے سفیر بھی ہیں ۔</p>
			<p>ایک سال بعد ہی ان کے بیٹے پر بھی اسلام کی حقانیت واضح ہو گئی اور اس نے دبئی میں کلمہ شہادت پڑھا۔</p>
			<p>اسلام قبول کرنے کے بعد آرنو کے بیٹے کا نام اسکندر امین رکھا گیا۔</p>
			<p>اسکندر کا کہنا ہے کہ اس کے والد اسلام قبول کرنے کے بعد پُرسکون ہو گئے تھے۔</p>
			<p>تب اسے احساس ہوا کہ اس مذہب میں کچھ نہ کچھ ہے ۔</p>
			<p>پھر اس نے قران پاک کا مطالعہ شروع کیا اور مذہبی اسکالرز کے لیکچر سننے شروع کیے۔</p>
			<p>اسکندر کے کالج کا مسلمان دوست یونس بھی اُس کے لیے رول ماڈل بنا ۔</p>
			<p>اسکندر کا کہنا ہے کہ یونس کو دیکھ کر اسے اندازہ ہوا کہ مسلمان حقیقت میں کیسے ہوتے ہیں۔</p>
			<p>آرنو اور اس کے بیٹے کی مثال نہ صرف اسلام کی حقانیت کا ثبوت ہے بلکہ یہ بات بھی سچ ثابت کرتی ہے کہ بےشک بندوں کے دل اللہ کے ہاتھ میں ہیں ، وہ جب چاہتا ہے انہیں بدل دیتا ہے۔</p>
		</section>
	</body>
</document>
