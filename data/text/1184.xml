<document>
	<meta>
		<title>جمرود میں دھماکا،صحافی سمیت 10 افراد جاں بحق، 16 زخمی</title>
		<author>
			<name>بشریٰ بٹ</name>
			<gender>Female</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/15363/</link>
			<copyright-holder>آئی بی سی اردو</copyright-holder>
		</publication>
		<num-words>206</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پشاور ....... پشاور کے جمرود روڈ پر خاصہ دار چیک پوسٹ کے قریب دھماکےمیں 10 افراد جاں بحق اور 16 سے زائد زخمی ہو گئے ہیں۔زخمیوں میں بعض کی حالت تشویشناک ہے۔</p>
			<p>خودکش دھماکے ميں لائن آفيسر نواب شاہ ،مقامی صحافی محبوب شاہ ، خاتون اور بچے سميت دس افراد جاں بحق اور بيس زخمی ہو گئے جن میں سے سات کی حالت نازک بتائی جاتی ہے ۔</p>
			<p>تفصیلات کے مطابق پشاور کے صنعتی علاقے جمرود روڈ پر کارخانومارکیٹ میں خاصہ دار چیک پوسٹ پر قریب زور دار دھماکے میں 7 افراد جاں بحق اور 16 زخمی ہو گئے، جاں بحق ہونے والوں خاصہ دار فورس کا افسر نواب شاہ اور ایک بچہ بھی شامل ہے۔</p>
			<p>لاشوں اور زخمیوں کو فوری طور پر حیات آبادمیڈیکل کمپلیکس منتقل کیا گیا ، جہاں ایمرجنسی نافذ کر دی گئی ہے۔</p>
			<p>حکام کا کہنا ہے کہ دھماکا موٹر سائیکل میں نصب پھٹنے سے ہوا، جس کے نتیجے میں قریب کھڑی تین گاڑیاں اور 6 موٹرسائیکلیں بھی تباہ ہو گئیں ، دھماکے کے بعد فائرنگ کی آوازیں بھی سنی گئیں۔</p>
			<p>سیکورٹی فورسز نے علاقے کو گھیرے میں لے کر تحقیقات شروع کر دی ہیں۔</p>
			<p>وفاقی وزیر داخلہ چوہدری نثار علی خان نے پشاور دھماکے کی مذمت کرتے ہوئے قیمتی جانی نقصان پر دکھ کا اظہار کیا ہے۔</p>
		</section>
	</body>
</document>
