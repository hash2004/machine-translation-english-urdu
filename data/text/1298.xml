<document>
	<meta>
		<title>مچھلی کا تیل ۔ مفید صحت</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/15953/</link>
			<copyright-holder>آئی بی سی اردو</copyright-holder>
		</publication>
		<num-words>373</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>قدرت نے مچھلی کو بہت سی صحت بخش خوبیوں سے نوازا ہے۔</p>
			<p>تندرستی اور صحت مندی کی جانب لے جانے والی یہ ایک ایسی غذا ہے جو ہمیں کئی بیماریوں سے محفوظ رکھنے میں مدد دیتی ہے۔</p>
			<p>مچھلی کھانے میں بہت مزے دار اور غذائیت سے بھرپور ہوتی ہے۔</p>
			<blockquote>
				<p>مچھلی کے تیل کے بھی بہت فائدے ہیں۔</p>
			</blockquote>
			<p>ماہرین کے مطابق مچھلی کا تیل (کاڈلیور آئل) سبزیوں کے تیل کی طرح مفید ہوتا ہے جو جسم</p>
			<p>میں موجود خراب کولیسٹرول کو کم کرنے کی صلاحیت رکھتا ہے۔</p>
			<p>مچھلی کے تیل میں موجود مفید صحت چکنائی (اومیگا۔ ۳ ) نسوں کی تعمیر و مرمت میں مدد دیتی ہے۔</p>
			<p>مچھلی کے تیل میں ایسی چکنائی پائی جاتی ہے جو انسانی جسم کیلئے بہت ضروری ہے۔ یہ تیل ہمارے جسم کے نظام کو درست رکھتا ہے۔</p>
			<p>سردیوں میں مچھلی کا تیل پینا زیادہ فائدے مند ہے۔</p>
			<p>اسے پینے سے جسم کو ایسی توانائی ملتی ہے جس سے مدافعتی نظام مضبوط ہو جاتا ہے۔</p>
			<p>مچھلی کا تیل بیماریوں کا حملہ غیر موٴثر بنا دیتا ہے۔</p>
			<p>طبی ماہرین نے مچلی کا تیل انجائنا کے کئی مریضوں کو استعمال کرایا، جس کے مثبت نتائج سامنے آئے ۔</p>
			<p>اس میں شامل اوامیگا۔ ۳ چکنائی امراضِ قلب سے بچانے میں مدد دتی ہے۔</p>
			<p>جب ہمارے خون میں چربی کی مقدار بڑھ جاتی ہے تو یہ چربی شریانوں میں جمنے لگتی ہے،</p>
			<p>جس کی وجہ سے شریانیں سُکڑ جاتی ہیں اور خون کے بہاؤ میں رکاوٹ پیدا ہونے لگتی ہے۔</p>
			<p>مچھلی کا تیل پینے سے سکڑی ہوئی شریانیں کھُلنے لگتی ہیں۔</p>
			<p>شریانوں میں جمی ہوئی چربی کی تہ کم ہونے لگتی ہے اور دل کے امراض کا خطرہ دور ہو جاتا ہے۔</p>
			<p>دمے کے مرض میں مچھلی کا تیل پینے سے دمے کی شدت میں کمی واقع ہوتی ہے۔</p>
			<p>مچھلی کا تیل پینے یا کیپسول کھانے سے سانس کی نالیوں میں چکنائی نہیں جمتی اور سانس کی نالیاں درست انداز میں کام کرتی ہیں۔</p>
			<p>مچھلی کا تیل جسم کا مدافعتی نظام بھی درست رکھتا ہے۔</p>
			<p>یہ تیل عام نوعیت کی بیماریاں، جیسے سردی لگنا، نزلہ زکام اور کھانسی سے محفوظ رکھنے میں بھی مددگار ہوتا ہے۔</p>
			<p>اس تیل کی سب سے بڑی خاصیت یہ ہے کہ اس کے استعمال سے کسی قسم کا نقصان نہیں ہوتا ۔</p>
			<p>مچھلی کا تیل معالج کے مشورے سے پینا چاہئے۔</p>
		</section>
	</body>
</document>
