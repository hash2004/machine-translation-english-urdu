<document>
	<meta>
		<title>پاکیزہ: ہم ٹی وی کی نئی سیریل</title>
		<author>
			<name>کوکب جہاں</name>
			<gender>Female</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/18322/</link>
			<copyright-holder>آئی بی سی اردو</copyright-holder>
		</publication>
		<num-words>255</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>غیر اذدواجی تعلقات کے موضوع پر مبنی ہم ٹی وی کی نئی ڈرامہ سیریل 'پاکیزہ' ہے میں یہ بتانے کی کوشش کی گئی ہے کہ عورت اور مرد کے غیر ازدواجی تعلق  کو خاندان کی تباہی کا ذمہ دار تو سمجھا جاتا ہے لیکن ان تعلقات کے قائم ہونے کی وجوہات کو نظر اندا کر دیا جاتا ہے۔</p>
			<p>چوبیس اقساط پر مشتمل اس ڈرامے کی کہانی ایک 35 سالہ پرکشش اور باصلاحیت عورت پاکیزہ کی گرد گھومتی ہے جو ایک 15 سالہ لڑکی کی ماں بھی ہے اور جس کا شوہر ایک بےحس اور پیسے سے پیار کرنے والا بینکر  ہے۔</p>
			<p>پاکیزہ  کا شوہر جبران کبھی اس کے کام کی تعریف نہیں کرتا اور دوسروں کے سامنے  اپنی بیوی کی بے عزتی کرنے میں لطف محسوس کرتا ہے۔</p>
			<p>جیسے جیسے کہانی آگے بڑھتی ہے اس میں شوہر اور بیوی کے رشتےکے باہمی پیار ، عزت، اور توجہ کی اہمیت  کو اجاگر کرنے کی  کوشش کی گئی ہے۔</p>
			<p>اب دیکھنا یہ ہے کہ کیا پاکیزہ جبران سے چھٹکارہ حاصل کرنے  کے لیے اس شادی کو ختم کر دے گی یا پھر جبران پاکیزہ  کی قربانیوں کا اندازہ کرنے کے بعد اس سے محبت  کرنےلگے گا۔</p>
			<p>اس ڈرامے کو معروف اداکارہ بشرٰی انصاری نے تحریر کیا ہے جبکہ اس کی ہدایات مصباح خالد نے دی ہیں۔ ڈرامے  کے پروڈیوسر مومل انٹرٹیمنٹ ہیں۔ اہم اداکاروں میں آمنہ شیخ (پاکیزہ)، علی خان (جبران)، عدنان صدیقی (عظیم)، اینجلین ملک (نائمہ ) اور خالد انعم (احمر) شامل ہیں۔</p>
			<p>یہ ڈرامہ ہر جمعرات کو رات آٹھ بجے ہم ٹی وی پر نشر کیا جاتا ہے۔</p>
		</section>
	</body>
</document>
