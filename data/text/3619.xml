<document>
	<meta>
		<title>داڑھی اور شلوار کا قصہ</title>
		<author>
			<name>نسیم کوثر</name>
			<gender>Female</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/27675/</link>
			<copyright-holder>آئی بی سی اردو</copyright-holder>
		</publication>
		<num-words>1023</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>یہی وہ نکتہ ہے جس پر میں بار بار زور دیتی ہوں کہ اپنے مخالفت نظریات کو بھی وقعت دینا سیکھیں. خود کو ہی حق پر مت سمجھیں. دنیا کا کوئی نظریہ یا نظام آخری اچھا اور سچا نظام نہیں ہے. ایسا خیال کر لینا اپنے اوپر علم اور نشوونما کے دروازے بند کر لینے کے مترادف ہے. یہ انتہائی سماجی رویوں کی ترویج کا بھی سبب ہے. باہمی احترام اور رواداری جو ایک دوسرے کے نقط نظر کو سمجھنے کی کوشش کرنے اور ناقد نقطہ نظر کو سپیس دینے سے حاصل ہوتی ہے پر امن سماجی تعلق کی پہلی شرط ہے.</p>
			<p>ہمارا نظام تعلیم چاہے وہ مدرسے کا ہو یا مکتب کا ایسا ہونا چاہیے جس میں <annotation lang="en">mono ideology</annotation> فوکس نا ہو. مخلوط نظریات و مظاہر کو غیر جانبداری سے پیش کرتے ہوئے اس کے مثبت و منفی پہلو اجاگر ہونے چاہیں. جب تقابل، موازنہ اور اینٹی تھیسز ہو گا تو فرد کی نفسیات میں ہٹ دھرمی، انتہا پسندی اور <annotation lang="en">self rightness</annotation> کے عناصر مفقود ہوں گے.</p>
			<p>ماروی سرمد اور مولانا صاحب دونوں کا ہی رویہ قابلِ ستائش نہیں ہے. ماروی سرمد کو البتہ اتنی سی چھوٹ دی جا سکتی ہے کہ ابتدا اس کی طرف سے نہیں ہوئی. مولانا بیرسٹر صاحب کی دروغ گوئی پر اپنے اعصاب پر قابو نا رکھ سکے اور ماروی کو نقطہ نظر پیش کرنے سے روکنے لگے. دو دفعہ ویڈیو دیکھ کر مجھے یہی محسوس ہوا کہ مولانا صاحب <annotation lang="en">communicate skills</annotation> کی کمی کے باعث <annotation lang="en">behavioral collapse</annotation> کا شکار ہوئے ہیں. لیکن یہ امر بھی دلچسپ ہے کہ انہوں نے بیرسٹر صاحب کی بجائے ماروی صاحبہ کو ہی قابلِ گرفت کیوں سمجھا؟ اس کے پیچھے بھی پوری سائنس ہے جو نظریات کے نفسیات میں نفوذ ہو کر <annotation lang="en">adopted behavior</annotation> کہ صورت میں ظاہر ہونے کی طرف اشارہ کرتی ہے.</p>
			<p>رویہ مکمل طور پر ایسی شے ہے جس کی تربیت ہو سکتی ہے اور جسے پریکٹس سے سیکھا اور بدلہ جا سکتا ہے. لیکن یہ پریکٹس کہاں ہو؟  یقیناً ان تعلیمی اداروں میں جہاں سے ہم سب زندگی جینے کے طریقے سیکھنے جاتے ہیں اور اب جنکا نمبر بطور تعلیم و تربیت کے ماخذ گھر سے پہلے آتا ہے. کیا ہمیں وہاں یہ سہولت میسر ہے؟</p>
			<p>مکاتب میں ہمارے اساتذہ چاہے کتنے ہی دقیانوس یا جدید علوم اور تعلیمی مہارتوں سے بے بہرہ ہیں. لیکن سیکھنے والوں کے لیے وہاں پھر بھی کچھ نا کچھ سامان موجود ہے. اردو لٹریچر، انگلش لٹریچر، لائبریری کی کتب، ٹی وی ڈرامہ، فلم، سائنس کی کتب یہ وہ سب دروازے ہیں جن کے زریعے ہمیں اپنا علمی کینوس بڑا کر کے کچھ نا کچھ ذہنی وسعت پیدا کر لیتے ہیں جو ہمارے متحمل رویے کی صورت اجاگر ہو جاتی ہے. لیکن مدارس کی صورت حال کیا ہے؟ وہاں کے طالب علم کی شخصیت پالش کرنے کے لیے کن ذرائع اور کن حوالوں کا استعمال کیا جاتا ہے؟ سوائے کراچی، اسلام آباد اور دیگر چند ایک بڑے مدارس کے جہاں جدید تعلیم کا انتظام ہے باقی چالیس پینتالیس ہزار مدارس بنیادی اسلامی تعلیم جو کہ خالص احکامات سے آگاہی کی تعلیم ہے اور <annotation lang="en">mono ideology</annotation> کی سختی سے مقلد ہے پر ہی تکیہ کیے ہوئے ہیں. ہر قسم کی دیگر اخلاقی و دنیاوی تعلیم انہوں نے خود پر حرام قرار دے رکھی ہے. نصاب کے علاوہ ایسی غیر نصابی سرگرمیاں بھی وہاں ممنوع ہیں جو کسی قسم کی تربیت میں حصہ لے سکتی ہیں. ہم مدارس کے نظام تعلیم پر انگلی اٹھا کر ترامیم اور اصلاحات کی بات کرتے ہیں تو ہمیں مذہب دشمن کہا جاتا ہے.</p>
			<p>مذہب زندگی کے مخصوص پہلوؤں پر ہماری رہنمائی کرتا ہے لیکن بہت سے دنیاوی معاملات ایسے ہیں جن میں مہارت حاصل کرنے کے لیے ماہرین کے ان تربیتی <annotation lang="en">course and discourse</annotation> سے رہنمائی لینے کی ضرورت پیش آتی ہے جو انہوں نے مختلف سائنسی و نفسیاتی تجربات <annotation lang="en">conduct</annotation> کر کے اخذ کیے ہیں. ہماری خواہش اتنی ہے کہ فقہ کی تعلیم کے ساتھ ساتھ مدارس میں زیر تعلیم طلباء کاز اینڈ ایفیکٹ کے ذریعے <annotation lang="en">behavioral and evolved</annotation> پہلوؤں کے متعلق جدید تعلیم و تربیت بھی حاصل کریں. یہ انہیں عملی زندگی میں بہتر طریقے سے ایڈجسٹ کرنے اور بہتر اور قابلِ تقلید انسان بننے میں مدد کرے گا. کیا مدارس میں پڑھتے ہمارے ہم نفس ہم وطنوں کو یہ حق حاصل نہیں کہ وہ مخصوص سماجی موقع پر دانشمندی سے کم از کم <annotation lang="en">communication tactics</annotation> سے ہی آگاہی حاصل کر لیں اور جان لیں کہ گفتگو کے اداب کیا ہیں. کسی کی بات کاٹنا،اسے بات مکمل نا کرنے دینا کتنا نامعقول رویہ ہے، دوران گفتگو دروغ گوئی کے بغیر محض استدلال اور اخلاقی پریشر سے ہی فریق کو چت کیا جا سکتا ہے. اور اڑتے جہازوں کو چپلیں مارنا کوئی قابلِ فخر فعل نہیں. قرآن کی تعلیم کے ساتھ <annotation lang="en">The Home</annotation> مووی دیکھنا بہت سود مند ہے کیونکہ اس میں حقیقی دوستی اور باہمی روابط کو بہت اچھے طریقے سے پورٹریٹ کیا گیا ہے.</p>
			<p>اگر مدارس میں ایسی تربیت و مخلوط تعلیم کا انتظام ہو جائے تو ہمارے مرر و زن ایک دوسرے کو دیکھ کر اپنے عصبی نظام میں اتنے اجڈ طریقے سے ہیجان محسوس نا کریں. مشہور زمانہ <annotation lang="en">Shuttle and cage</annotation> تجربے کے مستند شدہ نتائج کی روش میں ڈیزائن کردہ کلاس روم یا تربیتی ماحول فراہم کرنا سود مند ہے رہے گا جہاں مشرق و مغرب نظر آنے والی یہ مخلوق (مرد و زن) جو اصل میں ایک دوسرے کا جز اور پرتو ہیں بار بار ایک دوسرے کو سامنے دیکھ کر، ایک دوسرے سے ڈیلنگ کر کے، ایک دوسرے سے <annotation lang="en">communicate</annotation> کرنے کے مختلف مگر جذباتی و عصبی حوالوں سے کنٹرولڈ طریقے دریافت کر کے اچھے طریقے سے ایک دوسرے کے ساتھ رہنا سیکھ جائیں گے. کچھ بعید نہیں کہ پھر معتبر  حلقے ماروی سرمد کو بھی ایسے اداروں میں تعلیم کے لیے بھیجنے کی ضرورت محسوس کریں.</p>
			<p>ماروی صاحبہ مولانا کی داڑھی کو کوس رہی تھیں اور مولانا ان کی شلوار کو. میں سوچ رہی ہوں کہ لندن جہاں بقول ہمارے اسلامی بھائیوں کے مساجد کی تعداد بڑھتی جا رہی ہے. وہاں کی ماروی سرمد داڑھی والوں کو کسے <annotation lang="en">tolerate</annotation> کرتی ہو گی اور وہاں کا داڑھی والا ملکہ برطانیہ کی منی سکرٹ اور لال سوہی لپ اسٹک سے کیسے نمبٹا ہو گا؟</p>
			<p>یہ سب سماجی رواداری اور <annotation lang="en">behavioral learning phenomenon</annotation> کا گیم ہے.</p>
		</section>
	</body>
</document>
