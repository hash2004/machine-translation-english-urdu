<document>
	<meta>
		<title>انویسٹی گیشن کر لینے میں حرج ہی کیا ہے!!!</title>
		<author>
			<name>عبیداللہ عابد</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/15620/</link>
			<copyright-holder>آئی بی سی اردو</copyright-holder>
		</publication>
		<num-words>333</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بے شک آپ اسے سازشی نظریہ کہہ دیں، مجھے کوئی اعتراض نہیں لیکن جب کوئی واردات ہوتی ہے تو تفتیش کاروں‌ کو مختلف زاویوں سے تفتیش کرنا ہوتی ہے۔ شکوک وشبہات یا سازشی نظریات ان زاویوں کی بنیادیں ہوتے ہیں۔ چارسدہ کی دہشت گردی پر ہمارے ہاں ایک طبقے کا خیال ہے کہ یہ طالبان ہی کی کارروائی ہے۔ اس طبقہ کے لوگ ساتھ یہ کہنابھی ضروری سمجھتے ہیں کہ بھارت کی طرف انگلی نہ اٹھائی جائے۔ ایک محفل میں ایک صاحب بار بار آگ بگولہ ہو رہےتھے کہ بھارت کا نام کیوں‌لیتے ہو۔۔۔۔۔ دلچسپ امر یہ ہے کہ یہی طبقہ بھارت میں‌ہونے والی ہر"دہشت گردی" پر فوراّ پاکستان میں رہ کر پاکستان پر الزام دھر دیتا ہے۔ ممبئی سے پٹھان کوٹ تک ہر موقع پر ایسا ہی ہوا۔</p>
			<p>"ارے بھائی! کیوں نام نہ لیں بھارت کا؟'</p>
			<blockquote>
				<blockquote>پٹھان کوٹ ڈرامہ کے بعد بھارتی وزیر دفاع منوہر پارکر نے کہا تھا" ہم پاکستان میں حملے کریں گے، کب کریں گے، کہاں‌کریں‌گے، کیسے کریں‌گے، اس کا فیصلہ ہم خود کریں‌گے۔ دنیا ایک سال کے اندر اس حملے کے نتائج دیکھے گی۔"</blockquote>
				<blockquote>بھائی صاحب ! ہم کیا مطلب لیں‌اس بیان کا؟</blockquote>
			</blockquote>
			<p>بے شک آپ اسے سازشی نظریہ کہہ لیں لیکن آپ سن تو لیں، آپ نے سنا ہوگا کہ "بغل میں چھری منہ پہ رام رام"۔ اچانک نریندر مودی سرکار اور اس کے وزرا کی آگ اگلتی زبانیں امن اور محبت کے گیت گانے لگیں، بھلا کیوں؟ ان کی وزیر خارجہ سشما سوراج شیرینی لے کر پاکستان آگئیں، بھلا کیوں؟ پھر نریندر مودی بھی اچانک لاہور میں آن اترے، بھلا کیوں؟</p>
			<p>اس لئے کہ وہ محبت اور صلح جوئی کا تاثردے کر پاکستان کے پیٹھ میں چھری گھونپنا چاہتے تھے۔ اور پھر انھوں نے تین چھرے گھونپے۔ بھارتی وزیر دفاع کی دھمکی کے بعد بھارت پاکستان میں تین حملے کر چکا ہے،چارسدہ یونیورسٹی پر حملہ تیسرا تھا۔</p>
			<p>سوال ہے کہ آخر کیوں‌نہ اس سوال کا جواب تلاش کیا جائے کہ چارسدہ یونیورسٹی کے واقعے پر کہیں بھارت تو ملوث نہیں؟</p>
			<p>شک کرنے میں‌حرج کیا ہے!!</p>
			<p>اور اس سمت بھی انویسٹی گیشن کر لینے میں حرج ہی کیا ہے!!!</p>
		</section>
	</body>
</document>
