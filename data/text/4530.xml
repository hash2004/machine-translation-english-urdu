<document>
	<meta>
		<title>منی میں بھگڈر مچ جانے کی وجہ سے 320 سے زائد حجاج جاں بحق</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6925/</link>
			<copyright-holder>آئی بی سی اردو</copyright-holder>
		</publication>
		<num-words>312</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>منی میں بھگڈر مچ جانے کی وجہ سے 320 سے زائد حجاج جاں بحق اور 450 زخمی ہو گئے</p>
			<p>رمی جمرات (شیطان کو کنکریاں مارنے کا عمل ) کے دوران مکتب نمبر 93 کے قریب گلی نمبر 204 میں اچانک بھگڈر مچ گئی. مکتب نمبر 93 میں زیادہ حجاج کا تعلق الجزائر سے ہے ۔ سعودی حکام کے مطابق 220 ایمبولینسیز اور 4000 ہزار ریسکیو کارکنان امدادی کاموں میں مصروف ہیں ۔ اس سال حج کے موقع 20 لاکھ حجاج مکة المکرمة میں موجود ہیں ۔</p>
			<p>ڈائریکٹر حج ابو عاکف کے مطابق جاں بحق ہونے والوں میں کچھ پاکستانیوں کے جاں بحق ہونے کی بھی اطلاع ہے تاہم ابھی تک صورت حال واضح نہیں ۔</p>
			<p>گورنر مکہ امدادی سرگرمیوں کی براہ راست نگرانی کر رہے ہیں ۔ زخمیوں اور جاں بحق ہونے والےافراد کی میتیں منیٰ کے اسپتالوں میں منتقل کی گئی ہیں ۔</p>
			<p>واقعے کے بعد مناسک حج کی ادائی کا سلسلہ جاری ہے ۔ حادثہ پیش آنے کی وجہ حجاج کی جلد بازی کی وجہ سے پے پیش آیا ۔رمی جمرات کے بعد احرام کھولنے اور قربانی کی جلدی کی وجہ سے بھگڈر مچی ۔</p>
			<p>صدر مملکت ، وزیرا عظم پاکستان، چیف آف آرمی اسٹاف ،چاروں صوبوں کے وزرائے اعلیٰ ، عمران خان سابق صدر آصف علی زرداری ، مولانا فضل الرحمان ، سراج الحق ، مولانا سمیع الحق ، مفی منیب الرحمان ، پروفیسر ساجد میر ، ڈاکٹر ابولخیر محمد زبیر ، علامہ ڈاکٹر طاہر القادری،پیر ناصر جمیل ہاشمی ،اعجاز الحق اور شیخ رشید احمد نے دکھ اور افسوس کا اظہار کیا ۔</p>
			<p>خادم الحرمین الشریفین شاہ سلمان واقعے کے بعد منیٰ پہنچ گئے ہیں اور امدادی کاروائیوں کی خود نگرانی کر رہے ہیں ۔ 12 ستمبر 2015 کو تیز اندھی اور طوفان کی وجہ سے مسجد الحرام میں 111 افراد جاں بحق ہو گئے تھے ۔ دو ہفتوں میں مکة المکرمة میں یہ دوسرا بڑا حادثہ ہے ۔</p>
		</section>
	</body>
</document>
