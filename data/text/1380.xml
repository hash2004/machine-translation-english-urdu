<document>
	<meta>
		<title>اسلام مخالف فلم "فتنہ" کےڈسٹری بیوٹرآرنو کا قبول اسلام</title>
		<author>
			<name>عمرفاروق</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/16321/</link>
			<copyright-holder>آئی بی سی اردو</copyright-holder>
		</publication>
		<num-words>277</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اسلام کے خلاف دستاویزی فلم فتنہ کی ڈسٹری بیوشن کرنے والے ہالینڈ کے شہری آرنو نے اسلام قبول کر لیا۔</p>
			<p>میڈیا رپورٹس کے مطابق یہ قصہ ہے اس شخص کا جس نے اسلام کے خلاف دستاویزی فلم فتنہ کی ڈسٹری بیوشن کی ، جو نیدر لینڈ کی اسلام مخالف جماعت پارٹی فار فریڈم کا سرگرم رکن تھا، اسلام کی کڑی مخالفت اس جماعت کے بنیادی نظریات میں سے ایک ہے،</p>
			<p>اسی جماعت کے سربراہ کی تقسیم کردہ شیطانی فلم نے دنیا بھر میں مسلمانوں کے جذبات بھڑکائے، ایسی جماعت سے تعلق رکھنے والے اور مسلمانوں کے خلاف سرگرم شخص کا مسلمان ہونا اپنی جگہ خود ایک معجزہ ہے، اسلام کی سچائی نے اس آدمی کو یکسر بدل دیا جسے دنیا آرنو۔ وان۔ ڈورن کے نام سے جانتی ہے۔</p>
			<p>آرنو کا کہنا ہے کہ انہوں نے اسلام کے متعلق کئی منفی باتیں سنی تھیں، محض تجسس کی خاطر انہوں نے اپنے علاقے کی مسجد میں جانا شروع کر دیا اور یہیں سے اسلام کے متعلق ان کی دلچسپی بڑھتی گئی۔ حق کی تلاش کا سفر آرنو کے اسلام قبول کرنے پر ختم ہوا۔</p>
			<p>آج وہ یورپین دعوی فاؤنڈیشن کا صدر ہے جس کا کام غیر مسلموں کو اسلام کی دعوت دینا ہے۔ اس کے علاوہ آرنو یورپ میں کینیڈین دعوہ ایسوسی ایشن کے سفیر بھی ہیں۔</p>
			<p>ایک سال بعد ہی ان کے بیٹے پر بھی اسلام کی حقانیت واضح ہو گئی اور اس نے دبئی میں کلمہ شہادت پڑھا۔ اسلام قبول کرنے کے بعد آرنو کے بیٹے کا نام اسکندر امین رکھا گیا۔</p>
			<p>اسکندر کا کہنا ہے کہ اس کے والد اسلام قبول کرنے کے بعد پْرسکون ہو گئے تھے۔ تب اسے احساس ہوا کہ اس مذہب میں کچھ نہ کچھ ہے۔</p>
		</section>
	</body>
</document>
