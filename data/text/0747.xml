<document>
	<meta>
		<title>عبدالستار ایدھی کی صحت کی خرابی کی خبریں غلط اور بے بنیاد ہیں: ترجمان ایدھی فاؤنڈیشن</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/13163/</link>
			<copyright-holder>آئی بی سی اردو</copyright-holder>
		</publication>
		<num-words>184</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ایدھی فاؤنڈیشن کے ترجمان کی طرف سے معروف سماجی رہنما عبدالستار ایدھی کی صحت کی خرابی کے حوالے سے چلنے والی خبروں کی تردید کر دی گئی ہے۔</p>
			<p>گزشتہ چند روز سے سوشل میڈیا پر عبدالستار ایدھی کے علیل ہونے اور ہسپتال میں داخل ہونے کی خبریں آرہی تھیں جس کی وجہ سے پاکستان سمیت دنیا بھر کے عوام میں شدید بے چینی کی لہر پائی جا رہی تھی لیکن اب ایدھی فاو¿نڈیشن کے ترجمان کی جانب سے عبدالستار ایدھی کی صحت کی خرابی کے حوالے سے خبروں کی تردید کر دی گئی ہے۔</p>
			<p>ایدھی فاو¿نڈیشن کے ترجمان نے کہا ہے کہ سوشل میڈیا پر چلنے والی افواہیں بے بنیاد ہیں، عوام افواہوں پر کان نہ دھریں، عبدالستار ایدھی مکمل طور پر صحت یاب ہیں ۔ انہوں نے عوام سے اپیل کی ہے کہ عبدالستار ایدھی کی صحت اور درازی عمر کیلئے دعا کریں۔</p>
			<p>واضح رہے کہ عبدالستار ایدھی کو گردوںکا عارضہ لاحق ہے ، 2013 میں ان کے دونوں گردے فیل ہو گئے تھے جس کے بعد کئی روز تک انہیں انتہائی نگہداشت میں رکھا گیا تھا اور ان کے ڈائیلاسسز کا عمل تا حال جاری ہے۔</p>
		</section>
	</body>
</document>
