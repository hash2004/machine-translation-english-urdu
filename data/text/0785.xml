<document>
	<meta>
		<title>رینجرزاختیارات:وزارت داخلہ نے سندھ حکومت کی سمری مسترد کر دی</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/13332/</link>
			<copyright-holder>آئی بی سی اردو</copyright-holder>
		</publication>
		<num-words>268</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>وزارت داخلہ نے سندھ حکومت کی جانب سے رینجرز اختیارات محدود کرنے کی سمری مسترد کر دی جس سے صوبائی حکومت کو خط کے ذریعے باضابطہ آگاہ کر دیا گیا ہے۔</p>
			<p>ا وزارت داخلہ نے سندھ اسمبلی میں رینجرز کے اختیارات سے متعلق قراراد کے بعد بھیجی گئی سمری پر اعتراض کرتے ہوئے اسے مسترد کر دیا ہے۔ ذرائع کا کہنا ہے کہ سندھ حکومت کی جانب سے وزارت داخلہ کو سمری بھیجی گئی تھی جس میں رینجرز کو دیئے گئے اختیارات سے آگاہ کیا گیا تھا جس پر وزارت داخلہ نے رینجرز اختیارات محدورکرنے کا سندھ حکومت کا مؤقف مسترد کرتے ہوئے اسے خلاف قانون قرار دیا ہے۔ ذرائع کے مطابق وزارت داخلہ نے سندھ حکومت کا مؤقف آئین کے آرٹیکل 143 کے تحت کیا جس سے سندھ حکومت کو خط کے ذریعے باضابطہ طور پر آگاہ کر دیا گیا ہے۔</p>
			<p>ذرائع کے مطابق وفاق کی جانب سے سندھ حکومت کوجوابی خط بھیجا گیا ہے جس میں کہا گیا ہے کہ رینجرز کے اختیارات پر قدغن کسی صورت قبول نہیں جب کہ آئین کے آرٹیکل 143 کے مطابق وفاقی قانون کو صوبائی قانون پر ترجیح حاصل ہے۔ ذرائع کا کہنا ہے کہ وفاق کی جانب سے بھیجے گئے خط میں سندھ حکومت کو رینجرز اختیارات کی غیر مشروط سمری بھیجنے کی ہدایت کی گئی ہے۔</p>
			<p>واضح رہے سندھ اسمبلی میں رینجرز کے اختیارات میں توسیع کے لیے قرارداد منظورکی گئی تھی جس میں رینجرز کو دہشت گردی، ٹارگٹ کلنگ، فرقہ وارانہ قتل اور اغوا برائے تاوان کے خلاف کارروائی کا اختیار دیا گیا تھا جب کہ کسی بھی اہم شخصیت کی گرفتاری اور سرکاری دفتر پر چھاپہ وزیر اعلیٰ کی اجازت سے مشروط کیا گیا۔</p>
		</section>
	</body>
</document>
