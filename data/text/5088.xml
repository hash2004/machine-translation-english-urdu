<document>
	<meta>
		<title>پہلا ون ڈے : پاکستان نے انگلینڈ کو 6 وکٹ سے ہرادیا</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/9503/</link>
			<copyright-holder>آئی بی سی اردو</copyright-holder>
		</publication>
		<num-words>281</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پاکستان نے انگلینڈ کو پہلے ون ڈے میچ میں 6 وکٹ سے شکست دے دی،پاکستان کی جانب سے محمد حفیظ 102 اوربابر اعظم 62 نے عمدہ بیٹنگ کا مظاہرہ کیا،دونوں نا قابل شکست رہے۔</p>
			<p>میچ کا ٹاس انگلینڈ نے جیتا اور پہلے خود بیٹنگ کا فیصلہ کیا تاہم ان کا یہ فیصلہ اچھا ثابت نہ ہو سکا اور دوسری ہی گیند پر جیسن بغیر کوئی رن بنائے آئوٹ ہو گئے،اسی طرح انگلینڈ کے تین بیٹسمین صرف 14 رن پر پویلین لوٹ گئے اس موقع پرمورگن 76 اورٹیلر 60 رنز نےانگلینڈ کا مجموعہ 147 رنز تک پہنچا دیا،ان کے علاوہ کرس ووکس 33 رنز بنا کر قابل ذکر رہے۔</p>
			<p>اس کے بعد کوئی انگلش بیٹسمین پاکستانی بو لرز کا مقابلہ نہ کر سکا اور انگلینڈ کی ٹیم 49. 4 اوورز میں 216 رنز تک محدود رہی اور پاکستان کو جیت کے لئے 217 رنز کا ہدف دیا ۔پاکستان کی جانب سے محمد عرفان نے تین، شعیب ملک اور انورعلی نے دو دو جبکہ یاسر شاہ نے ایک وکٹ حاصل کی ۔</p>
			<p>ہدف کے تعاقب میںپاکستان کے ابتدائی تین کھلاڑی بھی 41 رنز پر آئوٹ ہو گئے تھے،اظہر علی 8 ،بلال آصف، 2 ، شعیب ملک 26 اور یونس خان 9 رنز بنا سکے،یونس خان کا یہ آخری ایک روزہ میچ تھا میچ سے قبل انہوں نے ون ڈے انٹرنیشنل کرکٹ سے رٹائرمنٹ کا اعلان کر دیا تھا۔</p>
			<p>اس موقع پر محمد حفیظ اور بابر اعظم نے عمدہ بیٹنگ کا مظاہرہ کیا اور دونوں نے بالترتیب 102 اور 62 رنز بناکرپاکستان کو فتح سے ہمکنار کرایا،دونوں بیٹسمین نا قابل شکست بھی رہے۔</p>
			<p>محمدحفیظ کوسنچری بنانے پر میچ کا بہترین کھلاڑی قرار دیا گیا،ایک روزہ میچوں میں یہ ان کی 11 ویں سنچری تھی</p>
		</section>
	</body>
</document>
