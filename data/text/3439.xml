<document>
	<meta>
		<title>آپریشن سے قبل نواز شریف کا مودی کو فون</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/27011/</link>
			<copyright-holder>آئی بی سی اردو</copyright-holder>
		</publication>
		<num-words>215</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اسلام آباد/نئی دہلی: وزیراعظم نواز شریف نے دل کے آپریشن سے کچھ گھنٹے قبل اپنے ہندوستانی ہم منصب نریندر مودی کو فون کیا۔</p>
			<p>ہندوستانی وزیر خارجہ کے ترجمان وکاس سوراپ نے سماجی رابطے کی ویب سائٹ ٹوئٹر پر اپنے ٹوئٹ میں کہا ہے کہ 'دل کے آپریشن سے قبل وزیراعظم نواز شریف نے اپنے ہندوستانی ہم منصب کو فون کیا، جس پر نریندر مودی نے ان کی جلد صحیابی کی خواہش کا اظہار کیا'۔</p>
			<p>خیال رہے کہ مریم نواز شریف نے جمعہ کے روز اپنے ٹوئٹ میں یہ تصدیق کی تھی کہ ان کے والد کے دل کا آپریشن منگل کے روز ہونے جا رہا ہے اور ساتھ ہی قوم سے نواز شریف کی جلد صحتیابی کیلئے دعا کی اپیل بھی کی تھی۔</p>
			<p>جس کے بعد وزیراعظم نواز شریف کی آپریشن کے بعد جلد صحتیابی کیلئے پاکستان کی معروف سیاسی، سماجی اور دیگر شخصیات نے اپنے پیغامات بھیجے تھے، جن میں تحریک انصاف (پی ٹی آئی) کے عمران خان، پاکستان پیپلز پارٹی (پی پی پی) کے چیئرمین بلاول بھٹو زرادی، کرکٹرز عبدالحفیظ اور عمر اکمل شامل تھے۔</p>
			<p>دوسری جانب عالمی قائدین میں روس کے صدر ویلادمیر پیوٹن، افغان صدر صدر اشرف غنی، تاجک صدر امام علی رحمٰن اور برطانوی کے خارجہ سیکریٹری فلپ ہموند نے بھی وزیراعظم کے کامیاب آپریشن اور جلد صحتیابی کے پیغامات بھیجے تھے۔</p>
		</section>
	</body>
</document>
