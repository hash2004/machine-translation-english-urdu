<document>
	<meta>
		<title>یوٹیوب کی 11 کارآمد ٹرکس</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/21948/</link>
			<copyright-holder>آئی بی سی اردو</copyright-holder>
		</publication>
		<num-words>664</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>یوٹیوب دنیا کی مقبول ترین ویڈیو شیئرنگ ویب سائٹ ہے جس پر روزانہ کروڑوں افراد ویڈیوز دیکھتے ہیں۔</p>
			<p>مگر عام لوگوں کو اس کے اندر چھپی چند اہم ٹرکس کا علم ہی نہیں ہوپاتا جو اس سائٹ کو استعمال کرنے کا تجربہ زبردست بنا دیتی ہیں۔</p>
			<p>درج ذیل میں ان ٹرکس کا ذکر کیا جا رہا ہے جن سے بیشتر افراد لاعلم ہیں۔</p>
			<p>یوٹیوب ویڈیوز کو ڈاﺅن لوڈ کریں</p>
			<p>اگر تو آپ کو کوئی ویڈیو بہت زیادہ پسند آتی ہے اور آپ اسے اپنے کمپیوٹر میں محفوظ کرنا چاہتے ہیں تو کیسے کریں گے؟ گوگل سرچ پر وقت ضائع کرنے کی بجائے اس ٹرک کو آزما کر دیکھیں۔ آپ کو بس ویڈیو کے لنک میں ڈبلیو ڈبلیو ڈبلیو ڈاٹ یوٹیوب کے درمیان 2 ایس کا اضافہ کرنا ہے، بالکل اس طرح <annotation lang="en">www. ssyoutube</annotation> اور انٹر کر دیں اس طرح آپ کے سامنے ڈاﺅن لوڈ کے لیے نئی سائٹ آجائے گی۔</p>
			<p>کی بورڈ سے یوٹیوب استعمال کریں</p>
			<p>اگر تو آپ کا کمپیوٹر ماﺅس خراب ہو جاتا ہے یا آپ پرسکون ہو کر فل اسکرین میں ویڈیوز دیکھنا چاہتے ہیں تو اس لنک <annotation lang="en">youtube.com/leanback</annotation> , پر چلے جائیں، جہاں آپ کی بورڈ سے نیوی گیشن کر سکتے ہیں۔ آگے پیچھے اوپر نیچے کے ایروز، ہوم، اینڈ، اسپیس بار اور ٹی کی مدد سے آپ اسے بالکل ماﺅس کی طرح چلاسکیں گے۔</p>
			<p>نئے ڈیزائن کو آزما کر دیکھیں</p>
			<p>اس لنک <annotation lang="en">youtube.com/testtube</annotation> پر جائیں اور اسکرول کر کے نیچے جائیں اور ' گیٹ دی پلیئر' پر کلک کریں، اس نئے پلیئر میں پرانے ڈیزائن کے مقابلے میں ٹرانسپیرنٹ کنٹرول بار اور اسکیلز کے آپشن ہر سائز کی اسکرین کے موجود ہیں۔</p>
			<p>اپنے ٹی وی پر ویڈیو چلائیں</p>
			<p>اگر آپ کے پاس اسمارٹ ٹی وی ہے تو آپ اپنی موبائل ڈیوائس سے بھی وائی فائی کی مدد سے ٹی وی پر یوٹیوب ویڈیوز چلاسکتے ہیں۔ اپنے ٹی وی پر یوٹیوب ایپ اوپن کریں اور پھر <annotation lang="en">youtube.com/pair</annotation> جائیں۔ اب اپنے ٹی وی پر یوٹیوب ایپ میں سیٹنگز میں جا کر پیئر ڈیوائسز کو سلیکٹ کریں اور پھر کوڈ کو <annotation lang="en">youtube.com/pair</annotation> پر انٹر کر دیں۔ ایک بار جب آپ کی ڈیوائس پیئر ہو جائے گی تو آپ موبائل ڈیوائس سے یوٹیوب ویڈیوز اپنے ٹی وی پر چلاسکیں گے۔</p>
			<p>بچوں کے لیے یوٹیوب فلٹر</p>
			<p>یوٹیوب کی بچوں کے لیے کڈز ایپ موجود ہے جو آئی او ایس اور اینڈرائیڈ صارفین کے لیے مفت ہے اور یہاں بچوں کے لیے ہی ویڈیوز دستیاب ہوتی ہیں، اس ایپ کے رنگا رنگ بٹن اور وائس سرچ کی بدولت ننھے فرشتوں کے لیے ویڈیوز تلاش کرنا آسان ہوتا ہے اگر وہ ٹائپ نہیں کر سکتے، اس کے لیے آپ ٹائمرز سیٹ کر کے ان کے دیکھنے کا وقت بھی مقرر کر سکتے ہیں۔</p>
			<p>ویڈیو بفرنگ سے نجات کیسے ممکن؟</p>
			<p>اگر آپ کے پاس ہمیشہ ویڈیوز کو لوڈ ہونے میں کافی وقت لگتا ہے تو اپنے اکاﺅنٹ پر ڈیفالٹ اسٹریمنگ کوالٹی کو تبدیل کر دیں۔ اس کے لیے <annotation lang="en">youtube.com/account_playback</annotation> پر جائیں اور یہ آپشن منتخب کریں <annotation lang="en">I have a slow connection. Never play higher-quality video</annotation> ۔</p>
			<p>کسی بھی ویڈیو کو ایم پی تھری میں بدل دیں</p>
			<p>اگر آپ کسی یوٹیوب ویڈیو اور ساﺅنڈ کلاﺅڈ ٹریکس کو ایم پی تھری میں بدلنا چاہتے ہیں تو <annotation lang="en">Peggo</annotation> نامی ویب سائٹ پر جائیں۔</p>
			<p>ویب سرفنگ کے دوران بھی ویڈیوز دیکھیں</p>
			<p>فلوٹنگ یوٹیوب ایک کروم ایکسٹیشن ہے جو یوٹیوب کے منی پلیئر کو تمام ویب ونڈوز میں چلا کر رکھتی ہے۔</p>
			<p>ویڈیوز کی رفتار پر کنٹرول</p>
			<p>ویڈیو پر موجود گیئر آئیکون ، پھر اسپیڈ پر کلک کر کے . 5 یا . 25 پر کر کے ویڈیو کو سلوموشن میں چلایا جا سکتا ہے، یہ کسی چیز کے بارے میں سیکھانے والی ویڈیو کے لیے انتہائی مددگار فیچر ہے۔</p>
			<p>ویڈیو کی موسیقی کی شناخت</p>
			<p><annotation lang="en">MooMa.sh</annotation> نامی سائٹ یوٹیوب، ڈیلی موشن اور ویمو کی کسی بھی ویڈیو کی موسیقی کی شناخت کرنے میں مدد دے سکتی ہے، بس ویڈیو کا لنک اس سائٹ پر کاپی پیسٹ کریں اور پھر اسے کام کرنے دیں۔</p>
			<p>کی بورڈ شارٹ کٹس</p>
			<p>کے : روکنے یا پلے کے لیے</p>
			<p>جے: دس سیکنڈ ریوائنڈ کے لیے</p>
			<p>ایل: دس سیکنڈ فارورڈ کے لیے لیے</p>
			<p>بشکریہ : ڈان اردو ڈاٹ کوم</p>
			<p>ایم: میوٹ کرنے کے لیے</p>
		</section>
	</body>
</document>
