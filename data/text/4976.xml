<document>
	<meta>
		<title>"کامیڈی نائٹ ود کپل" کے میزبان کپل شرما کی شراب کے نشے میں خواتین سے چھیڑ چھاڑ</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/9054/</link>
			<copyright-holder>آئی بی سی اردو</copyright-holder>
		</publication>
		<num-words>194</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بھارت کے شہرہ آفاق کامیڈی شو" کامیڈی نائٹ ود کپل" کے میزبان کپل شرما شراب کے نشے میں آپے سے باہر ہو گئے اور تقریب میں خواتین ساتھی اداکاراؤں کو بھی ہراساں کیا۔</p>
			<p>بھارتی معاشرے میں شدت پسندی کے ساتھ ساتھ  خواتین سے زیادتی اور بد تمیزی کے واقعات عام ہیں یہی نہیں عوام تو عوام  بھارت کی نامور شخصیات بھی خواتین کو ہراساں کرنے میں پیش پیش ہیں جب کہ گزشتہ دنوں بھارتی کرکٹرامیت مشرا اور گلوکار ابھیجیت بھٹا چاریہ پر خواتین کو ہراساں کرنے کے مقدمات بھی درج ہوئے ہیں تاہم اب ایک اور نامور بھارتی کامیڈین نے اپنی خواتین ساتھی اداکاراؤں کو ہراساں کیا ہے۔</p>
			<p>میڈیا رپورٹس  کے مطابق بھارت کے مشہور کامیڈی شو کے میزبان کپل شرما نے مراٹھی انٹرنیشنل فلم فیسٹیول میں شرکت کی اور خاتون ساتھی اداکاراؤں کو ہراساں کیا جب کہ کامیڈین شراب کے نشے میں دھت تقریب میں غل غپاڑہ کرتے رہے تاہم کپل شرما خاتون ساتھی اداکاراؤں کو زردکوب کرنے کے واقعے کی تردید کر رہے ہیں۔</p>
			<p>واضح رہے کہ کپل شرما کا کامیڈی شو"کامیڈی نائٹ ود کپل" دنیا بھر میں بے حد مقبول ہے جب کہ شو میں نامور بھارتی اور پاکستانی شخصیات شرکت کر چکی ہیں</p>
		</section>
	</body>
</document>
