<document>
	<meta>
		<title>جی میل نے ای میل واپس لینے کا آپشن متعارف کرادیا</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/3936/</link>
			<copyright-holder>آئی بی سی اردو</copyright-holder>
		</publication>
		<num-words>241</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>رابعہ سید</p>
			<p>اسلام آباد</p>
			<p>. . . .</p>
			<p>اکثرلوگ جلد بازی میں یا پھر جذبات میں ای میل کے ذریعے کسی کا پیغام کسی کو بھیج دیتے ہیں جس کے بعد عموماً یہی سوچتے ہیں کہ کاش ایسا کوئی آپشن ہوتا جس کے ذریعے اس پیغام کو واپس لایا جا سکتا لیکن اب اس حوالے سے پریشان ہونے کا وقت ختم ہو گیا ہے کیونکہ جی میل نے "ان سینڈ" نامی بٹن کے نام سے ایسا فنکشن متعارف کرادیا ہے جو آپ کو ایک مخصوص وقت میں ای میل واپس لینے کی مہلت فراہم کرے گا۔</p>
			<p>جب آپ ای میل لکھنے کے بعد سینڈ کا بٹن دبا کر اس</p>
			<p>کے مطلوبہ شخص کی طرف روانہ کر دیں گے تو آپ کی اسکرین کے بالکل اوپر ایک "ان سینڈ" بٹن جگمگاتا نظرآنا شروع ہو جائے گا جو آپ کو 10 سے 30 سیکنڈ کا وقت دے گا جس میں اس ای میل کو واپس لانے یا نہ لانے کا فیصلہ کریں گے لیکن یاد رہے کہ یہ انتہائی مختصر ٹائم ختم ہوتے ہی آپ کے پاس ای میل واپس لانے کا آپشن ختم ہو جائے گا۔</p>
			<p>گوگل کا اس نئے فنکشن سے متعلق کہنا ہے کہ جی میل کے ان بکس میں "انڈوبٹن" کا اضافہ کر دیا گیا ہے یہ بٹن جی میل صارفین کو سہولت فراہم کرے گا کہ وہ اپنے ادارے کے تبدیل ہونے پر اپنی بھیجی گئی ای میل کو منسوخ کر دیں۔ یہ فیچر جنرل ٹیب پر بھی جی میل سیٹنگ سے استعمال میں لایا جا سکتا ہے۔</p>
		</section>
	</body>
</document>
