<document>
	<meta>
		<title>زخمی مجاہد کا خط</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/5816/</link>
			<copyright-holder>آئی بی سی اردو</copyright-holder>
		</publication>
		<num-words>817</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>رابعہ خرم درانی</p>
			<p>اسلام آباد</p>
			<p>۔ ۔ ۔ ۔ ۔ ۔</p>
			<p>بم بلاسٹ کان پهاڑ دینے والا تھا, چیتھڑے اڑے. ,میرے ساتھی میرے دوست .. میری آنکھوں نے انہیں جام شہادت نوش کرتے دیکھا .میرے ایک ساتھی میں ابھی کچھ سانس باقی تھی اس نے اپنی نگاہ آسمان کی اور کی.. ذرا مسکرایا ,شہادت کی انگلی آسمان کی طرف کی ,کلمہ شہادت ادا کیا ..</p>
			<p>میں دیکھ رہا تھا ,میں سن رہا تھا ..میں کلمہ دہرا رہا تھا .. میرا وہ دوست اسی صورت مجسم تھا اس کی الوہی مسکراہٹ اس کے چہ</p>
			<p>رے پر ٹهہر گئی تھی ...مجھے تھوڑی دیر میں احساس ہوا کہ اس کے ہونٹ اب جنبش نہیں کر رہے ..آنکھیں جھپک نہیں رہیں .. وہ اپنے مسکراتے ہونٹوں کے ساتھ شہادت کے عظیم منصب پر فائز ہو چکا تھا ..</p>
			<p>مجھے اپنا خیال آیا ,مجھے بھی چوٹیں آئی تھیں .. میں نے خود کو دھماکے کے ساتھ فضا میں اچھلتے ہوئے پایا تھا اور پھر اندھیرا چھا گیا تھا .. لیکن پھر کیا ہوا .. مجھے درد کیوں نہیں ہو رہا .. نظر گهمائی تو دیکھا خاک خون اور راکھ میں وہ کچھ عجیب سا تھا لیکن کیا یہ وہی بدن ہے جو پچھلے 27 سال سے میرا ساتھ دیتا چلا آ رہا تھا ..</p>
			<p>ہاتھ سے ٹٹولنا چاہا تو ہاتھ نہ ہلا پایا .. پاوں کو حرکت دینا چاہی تو وہ بھی نہ ہلا پایا ..</p>
			<p>اللہ الصمد .. اللہ اکبر .. تو یہ وجہ تھی درد محسوس نہ ہونے کی .میری ریڑھ کی ہڈی گردن کے نیچے سے ٹوٹ چکی تھی . میں نے جانا کہ میں حقیقی معنوں میں گردن سے اوپر زندہ ہوں . .</p>
			<p>دماغ حواس سانس اور دل کو کنٹرول کرنے والے حصے ابھی سلامت ہیں . میں سوچ سکتا ہوں . اللہ کا شکر ادا کر سکتا ہوں .</p>
			<p>مجھے اندازہ ہے کہ اس عارضی دنیا میں میرا وقت مکمل ہونے کو ہے . میں خوش ہوں کہ میدان جنگ میں فرائض کی بجا آوری میں سینے پر زخم کا تمغہ سجا کر شہید ہونے والوں میں میرا نام ہو گا .. میں چند باتیں آپ سب سے کہنا چاہتا ہوں....</p>
			<p>مجھے میری اپنی مٹی کا کفن دینا . مجھے میرے وطن میں دفن کرنا ...مجھے ماں کی گود میں سکون ملتا ہے ..</p>
			<p>امی ابو میں ڈرا نہیں ہارا نہیں پیٹھ دکھا کر بھاگا نہیں..امی آپ کے دودھ کا حق ادا کر کے جا رہا ہوں آپ نے بسم اللہ پڑھ کے دودھ پلایا میں کلمہ ادا کر کے جاوں گا .</p>
			<p>ابو آپ کا لہو ہوں ..میں اس لہو کو اپنے وطن کی مٹی میں جذب ہوتے دیکھ رہا ہوں یہ لہو میرے وطن کی رگوں میں جان بن کر دوڑے گا .. میری جان کی کوئی بات نہیں میرا پاک وطن سلامت رہے ..</p>
			<p>میرے بچو ..میری گڑیا میری آنکھوں کا نور میری پیاری فاطمہ .. بابا ہر وقت تمہارے پاس رہیں گے . تمہیں بهولیں گے نہیں تمہارے پاس میرے بابا ہیں نا ..ان سے میری باتیں کرنا .ان سے میرے وہ قصے سننا جو میں تمہیں نہ سنا پایا .. جب وہ تمہیں میری شرارت سنائیں گے اور ہنس پڑیں گے تو اس ہنسی میں سے میں جهلکوں گا ..</p>
			<p>ان کی آنکھوں کی نمی سے میں تمہیں جھانک کر دیکھوں گا ..</p>
			<p>علی میرے بیٹے ..میرے شیر جو ان ..میرے فخر.. جن ہاتھوں نے تمہارے بابا کو پروان چڑھایا ہے وہی شفیق ہاتھ .. تمہارے دادا اور دادو کے ہاتھ .. وہی مہربان ہاتھ اب تمہیں بھی سینچیں گے .</p>
			<p>میرے بیٹے تم ابھی کمسن ہو لیکن میرے بعد اب تم ہی اپنی بہنا کے گهبرو بھائی اور اپنی امی کے جوان بیٹےہو گے . بوڑھے دادا اور دادو کے بیٹے بھی اب تم ہی ہو . انہیں مایوس مت کرنا میری طرح تم نے بھی اس خاکی وردی کو زیب تن کرنا ہے .</p>
			<p>جب تم کاکول اکیڈمی سے پاس آوٹ ہو گے تو تمہارے سینے اور کاندھے پر سجنے والے تمغے درحقیقت میرے سینے پر سجیں گے ..</p>
			<p>تمہاری پاسنگ آوٹ پریڈ میں , میں وہیں فیملی اسٹینڈ میں بیٹھا تمہارے لئے تالیاں بجا رہا ہوں گا ....</p>
			<p>خدیجہ .. میری رفیقہ تم خوش نصیب ہو . رونا مت .. شہید کبھی مرا نہیں کرتے .. تم جو ہر نماز میں سہاگ کی سدا سلامتی کی دعا مانگتی تھی ..سو وہ دعا قبول ہوئی تم سدا سہاگن رہو گی کہ مجھے حیات ابدی کی نوید, شہادت کی صورت میں ملنے والی ہے ...</p>
			<p>میری رفیقہ تم سے میرا ظاہری ساتھ مختصر رہا .. لیکن اللہ کا شکر ہے کہ تم جیسی عزم و ہمت والی بہترین عورت اللہ تعالیٰ نے میرے لئے چنی .. مجھے تم پر اور تمہارے ساتھ پر فخر ہے .. تم سے محبت میرے دل کی ڈهڑکنوں میں بسی ہے .</p>
			<p>تمہیں حق ہے کہ میرے بعد تم اور ساتھی چن لو .. بس یاد رکھنا میں ہر صورت تم سے محبت کرتا رہوں گا ..</p>
			<p>آپ سب کا اپنا</p>
			<p>میجر عبداللہ. .... .</p>
		</section>
	</body>
</document>
