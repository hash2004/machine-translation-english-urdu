<document>
	<meta>
		<title>بالوں کی خشکی کا آسان حل؟</title>
		<author>
			<name>آئی بی سی اُردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/25915/</link>
			<copyright-holder>آئی بی سی اردو</copyright-holder>
		</publication>
		<num-words>198</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سننے میں کچھ عجیب لگے مگر دہی کو بالوں پر لگانا خشکی کو دور رکھنے میں مددگار ثابت ہوتا ہے۔</p>
			<p>یہ دعویٰ چین میں ہونے والی ایک طبی تحقیق میں سامنے آیا ہے۔</p>
			<p>شنگھائی کی جیاﺅ ٹونگ یونیورسٹی کی تحقیق کے مطابق بالوں کی خشکی ہمارے سر میں موجود مخصوص بیکٹریا کی مقدار بڑھنے کے نتیجے میں ہوتی ہے۔</p>
			<p>تحقیق میں بتایا گیا کہ دہی سے بالوں کی مالش بیکٹریا کے توازن کو برقرار رکھنے میں مددگار ثابت ہوتی ہے اور یہ خشکی سے نجات کا موثر طریقہ ثابت ہوتی ہے۔</p>
			<p>اس تحقیق کے دوران محققین نے 18 سے 60 سال کی عمر کے 59 افراد کے سروں کے نمونے حاصل کیے۔</p>
			<p>نتائج سے معلوم ہوا کہ بالوں میں خشکی کے شکار افراد میں ایک بیکٹریا کی مقدار میں اضافہ اور دوسرے کی کمی ہو گئی جو اس عارضے کا باعث بنی۔</p>
			<p>اسی طرح بالوں کی خشکی سے سر کی جلد خشک اور کم چکنی ہو جاتی ہے۔</p>
			<p>محققین کا کہنا تھا کہ کھوپڑی پر بیکٹریا کا توازن برقرار رکھنا بالوں کی خشکی کے مسئلے سے نجات کا ممکنہ حل ہے۔</p>
			<p>ان کا کہنا تھا کہ دہی بالوں کی خشکی سے نجات کے لیے ایک اچھا آغاز ثابت ہو سکتی ہے۔</p>
		</section>
	</body>
</document>
