<document>
	<meta>
		<title>نیند کی گولیاں کھانے کا خوفناک انجام</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/3749/</link>
			<copyright-holder>آئی بی سی اردو</copyright-holder>
		</publication>
		<num-words>213</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>زارا قاضی</p>
			<p>۔ ۔ ۔ ۔ ۔</p>
			<p>نیند کی گولیاں، منہ، ناک اور پھیپھڑوں کے کینسر کا سبب، نئی طبی تحقیق</p>
			<p>نیویارک………یوں تو نیند کی گولیوں کے بہت سے نقصانات سامنے آتے رہتے ہیں، مگر اب تو ماہرین نے اسے کینسر جیسے مہلک مرض کا سبب بھی قرار دے دیا ہے۔</p>
			<p>ایک نئی تحقیق میں ماہرین نے خبردار کیا ہے کہ دنیا بھر میں نیند کی گولیاں استعمال کرنے والے لاکھوں افراد کینسر اور ٹیومر جیسی جان لیوا بیماریوں میں مبتلا ہو سکتے ہیں۔</p>
			<p>تحقیق کے مطابق مستقل بنیادوں پر خواب آور گولیوں کا استعمال صحت کے لئے انتہائی نقصان دہ ہوتا ہے، اس سے جسم میں مخلتف اقسام کے انفیکشن پیدا ہو سکتے ہیں، جو کینسر سیلز کو پھیلانے میں مددگار ثابت ہوتے ہیں۔</p>
			<p>اسٹڈی کے دوران نیند کی گولیاں استعمال کرنے والے 30 ہزار سے زائد افراد کا جائزہ لینے پر انکشاف ہوا کہ اس سے پھیپھڑوں، منہ، ناک اور سانس کی نالی کے کینسر کا خطرہ بڑھ جاتا ہے۔</p>
			<p>ماہرین کا کہنا ہے کہ ایسے افراد جو خواب آور ادویات کا استعمال زیادہ مقدار اور طویل عرصے تک کرتے ہیں، ان میں بیماریوں میں مبتلا ہونے کے خطرات بھی زیادہ ہوتے ہیں، جن میں وہ افراد بھی شامل ہیں جو ہفتے میں کم از کم 2 بار نیند کی گولیاں کھاتے ہیں۔</p>
		</section>
	</body>
</document>
