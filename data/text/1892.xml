<document>
	<meta>
		<title>کیا مولوی صرف تقریریں کرتے ہیں؟</title>
		<author>
			<name>محمد عمار احمد</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/19063/</link>
			<copyright-holder>آئی بی سی اردو</copyright-holder>
		</publication>
		<num-words>884</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ممتاز قادری خاک نشین ہوئے ۔اس نے قتل کیا تھا اور اسلام کا حکم ہے قتل</p>
			<p>کا بدلہ قتل سو بدلہ لیا جاچکاہے۔ اب ان کا معاملہ اللہ کےسپرد ہے</p>
			<p>ذات جانے اور اس کا بندہ ،ہمیں یقین ہے کہ اس کےجذبےکوشرفِ قبولیت</p>
			<p>بخشا جائے گا۔</p>
			<p>عوام کی بڑی تعدادنے ان کےجنازے میں شریک ہوکراپنےذہنی</p>
			<p>رجحان کا اظہارکھلےلفظوں میں کر دیا ہے۔ممتاز قادری کی پھانسی کے</p>
			<p>بعدمختلف خیالات کے حامل لوگ اپنے نقطہ ہائےنظربیان کر رہے ہیں،بہت سی</p>
			<p>باتوں کوخلط ملط کیا جا رہا ہےاورسوالات اٹھائے جا رہے ہیں کہ کیا</p>
			<p>سلمان تاثیر گستاخ تھے،اگر تھے توسزا کاحق ریاست کو ہے یا فرد</p>
			<p>کو؟عہدِرسالت ﷺ اورعہدِ صحابہ میں بھی گستاخوں کو قتل کیا گیا،اگر</p>
			<p>ممتاز قادری نے قتل کیا تو وہ غلط کیوں؟قتل کے فتوے دینے والے خود قتل کیوں</p>
			<p>نہیں کرتےاورترکھانوں کے لڑکے ہی ہمیشہ اس سعادت کو حاصل کرتے ہیں</p>
			<p>مولوی کیوں نہیں؟ ریمنڈ دیوس کو دیت دے کرآزاد کر دیا جاتا ہے تو ممتاز</p>
			<p>قادری کو کیوں نہیں؟ وغیرہ وغیرہ ۔</p>
			<p>سلمان تاثیرنےتوہینِ رسالت قانون کے حوالے سےجن تحفظات کا اظہار کیا</p>
			<p>تھاوہ بہت سے لوگ اب بھی کر رہے ہیں جن میں اسلامی نظریاتی کونسل کے</p>
			<p>چیئرمین مولانا شیرانی جیسے جید عالم بھی شامل ہیں ،کیا انہیں بھی گستاخ</p>
			<p>کہ کر قتل کر دینا چاہئے؟</p>
			<p>سلمان تاثیر نے  قانون کوکالا قانون کہا جو</p>
			<p>کہ غلط ہے مگر اس کی سزا بھی قتل نہیں۔اسی طرح ان کی یہ بہت بڑی غلطی تھی</p>
			<p>کہ وہ ایک ایسی عورت کو معصوم قراردےرہے تھے جسے ہماری معزز عدالتیں</p>
			<p>گناہ گار قرار دے چکی تھیں مگر اس کی سزا بھی یہ نہیں کہ کوئی بھی اٹھ</p>
			<p>کرانہیں قتل کر دیتا۔</p>
			<p>اگرسلمان تاثیرکوان بیانات کی وجہ سے گستاخ</p>
			<p>قرار دیا بھی گیا تو اس کاحل یہی تھا کہ جس طرح آسیہ مسیح پر مقدمہ دائر</p>
			<p>کیا گیا تھا اسی طرح تاثیرکے خلاف بھی دائر کر دیا جاتااورمعاملہ</p>
			<p>ریاست کےسپرد کردیاجاتا،قانون ہاتھ میں لینے کی قطعی اجازت نہیں ہے۔</p>
			<p>عہدِرسالت ﷺ کی جومثالیں دی جا رہی ہیں ان میں آ قا ﷺ بطور سربراہِ ریاست</p>
			<p>یہ حکم فرماتے ہیں کہ فلاں فلاں کوقتل کردوچاہےغلافِ کعبہ میں بھی</p>
			<p>چھپے ہوں اور کعب بن اشرف کوکون قتل کرے گا ؟</p>
			<p>اسی طرح صدیقِ اکبررضی</p>
			<p>اللہ عنہ کے پاس ایک گستاخ کو قتل کرنےوالاشخص آکربتاتا ہے کہ امیر</p>
			<p>المؤمنین میں نے فلاں گستاخ کو قتل کر دیا تو آپ بطور سربراہِ ریاست</p>
			<p>فرماتے ہیں کہ اگر تونہ کرتاتومیں خوداسےقتل کرادیتا ۔</p>
			<p>توخدارا</p>
			<p>ریاست اورفردکےاقدام کوخلط ملط مت کیجئے۔اسلام نے ریاست کے تقدس کو</p>
			<p>ہرحال میں مقدم رکھنےکاحکم دیا ہے۔اگرسلمان تاثیرنےریاست کےقانون</p>
			<p>کے خلاف تند وتیززبان استعمال کی اورغدارٹھہرےتب بھی مشرف کی طرح اس</p>
			<p>پرمقدمہ چلایاجاسکتاتھاایسابھی نہیں کیاگیابلکہ قتل کر دیا گیا۔</p>
			<p>اس سےنہ ہی شریعت کی پاسداری کی گئی اور نہ ہی اسےشرعی جواز دینےکی</p>
			<p>گنجائش ہے۔جہاں تک ممتاز قادری اورریمنڈ ڈیوس کےکیس کاموازنہ کیاجا</p>
			<p>رہاہےتوحضور!ریمنڈ ڈیوس نےعبادت سمجھ کرکسی کی جان نہیں لی اور پھر</p>
			<p>اس کے چاہنے والوں نے اسے چھڑانے کے لئے سو جتن کئےاور دولت و پیسہ</p>
			<p>لگایا جبکہ ممتاز قادری کے چاہنےوالوں نےتاثیرکےگھروالوں سےاس کیس</p>
			<p>پربات بھی نہیں کی تو پھرموازنہ کیسا؟</p>
			<p>رہی یہ باتیں کہ مولوی فتوے دینےکی بجائےخود قتل کیوں نہیں کرتےاور</p>
			<p>بات حضرت بخاری تک لے جائی گئی کہ انہوں نے بھی جوش دلایا تھااورترکھان</p>
			<p>کے پترنےجا کےگستاخ کاسرقلم کردیااورخودبھی پھانسی لگا۔اسی طرح</p>
			<p>ہی ممتاز قادری کا معاملہ ہے کہ قریشی صاحب کی تقریرسےمتاثرہوکریہ</p>
			<p>قدم اٹھایا۔قریشی صاحب نے فرطِ جذبات میں آکربہت کچھ کہامگرعدالت میں</p>
			<p>ایک بیان حلفی جمع کراکےکنارے لگ بیٹھے،وہ ابھی بقیدِ حیات ہیں ان سے</p>
			<p>یہ سوال پوچھاجاسکتاہےکہ انہوں نے یہ" سعادت "خود کیوں نہ حاصل کی</p>
			<p>؟حضرت بخاری کی بات سےمتاثرہوکراگرغازی علم الدین تختہ دارپرجھولے</p>
			<p>توامیرِشریعت کی زندگی بھی زنان خانوں میں نہیں بلکہ زندانوں میں</p>
			<p>گزری۔</p>
			<p>مولویوں پر یہ اعتراض غلط ہے کہ خودپیچھےرہتےہیں اورغریب بچوں</p>
			<p>کوقربانی کا بکرابناتے ہیں ۔تاریخ سےآپ مجھ سےبہت زیادہ واقف ہو ں گے</p>
			<p>،بات اگر حضرت بخاری تک لے ہی گئے ہیں تو تھوڑااورپیچھےجھانک لیتےہیں</p>
			<p>کہ آزادیءِ ہندکےلئےعام لوگوں سے پہلےعلماء ہی تھےجن کوبوریوں میں</p>
			<p>بند کر کے،درختوں سےلٹکاکراورتوپ کےگولوں سےشہیدکیا گیا،مالٹا کے</p>
			<p>زندانوں کوانہی مولویوں نےآبادکیا تھا،فرنگیوں کےظلم وتشددکو</p>
			<p>یہ بھی سہتے رہےتھے،بالاکوٹ کے پہاڑوں میں مولوی بھی جسم کے ٹکڑے کرا</p>
			<p>گئے ۔</p>
			<p>پاکستان میں جتنی مذہبی تحریکیں چلیں ان میں ترکھانوں کے لڑکوں کے</p>
			<p>ساتھ یہ فتوے دینےوالےبھی قدم بہ قدم رہے۔سیدعطاءاللہ شاہ بخاری</p>
			<p>کے فرزند حضرت ابوذر بخاری نے جب حضرت معاویہ رضی اللہ عنہ کی شخصیت</p>
			<p>پرصدیوں سے پڑی دھول کو صاف کرنے کے لئے جد وجہد کاآغازکیاتوانہیں</p>
			<p>سخت ظلم وستم کاسامناکرناپڑا،اگرانہیں اباجی زنان خانےمیں خاص</p>
			<p>احادیث سناتےرہتےتھےتوجبروستم کوبرداشت کرنے کی تربیت کس نےکی ہو</p>
			<p>گی ۔؟</p>
			<p>،</p>
			<p>کراچی میں کئی بڑےبڑےعلماءکرام اندھی گولیوں کانشانہ بنے۔ایک</p>
			<p>حد تک یہ بات ٹھیک ہے کہ مذہبی راہنماء خود سکھ سےرہتےہیں اورکارکن</p>
			<p>قیدوبندکی صعوبتیں برداشت کرتے ہیں بلکہ اپناسب کچھ لٹادیتے ہیں مگر</p>
			<p>بالعموم یہ بات کہنا قطعی درست نہیں کہ ہربارترکھان کےپترہی کام آتے</p>
			<p>ہیں اورمولوی زنان خانوں میں بیٹھےرہتےہیں۔آج بھی زندہ مثالیں موجود</p>
			<p>ہیں کہ کارکنوں کے ساتھ ساتھ قائدین بھی قید وبندکی صعوبتیں برداشت کر</p>
			<p>رہے ہیں ۔</p>
			<p>سلمان تاثیرکےمعاملے پرجس رویےکااظہارکیاگیاعلماء کو اس طرح</p>
			<p>اشتعال انگیزبیانات نہیں دینےچاہئیں جنہیں سن کرکوئی شخص ماورائے</p>
			<p>قانون قدم اٹھا ئے۔ریاست کو اس کیس کو بھی جلد نمٹانا چاہئےجس کےسبب</p>
			<p>سلمان تاثیرکوقتل کیاگیااوراس طرح کےدیگرکیسزجنہیں عدالتوں سے</p>
			<p>سزائیں سنائی جا چکی ہیں ان مجرموں کوجلدازجلدکیفرکردارتک پہنچایاجائے</p>
			<p>تاکہ موجودہ عوامی اشتعال کوکم کیاجاسکے۔ریاست اورریاستی شخصیات کو</p>
			<p>بھی عوامی رجحان کومدِنظررکھناچاہئے،</p>
			<p>اسلام اورمسلمانوں کےمسلمہ</p>
			<p>معاملات کے خلاف تندوتیزلب ولہجہ اختیارنہیں کرناچاہئےبلکہ</p>
			<p>شائستگی اوربات چیت کےذریعےاپنےتحفظات کااظہارمناسب فورمزپرکیا</p>
			<p>جائے۔اگر کوئی بھی شہری مسلمانوں کےجذبات سےکھیلےتوریاست فوری طور</p>
			<p>پرسخت ردِعمل ظاہرکرےتاکہ پھرکوئی ممتاز قادری نہ بنےکیونکہ فرد قانون تب</p>
			<p>ہاتھ میں لیتا ہے جب قنون بے حس وحرکت سویا رہتا ہے۔</p>
		</section>
	</body>
</document>
