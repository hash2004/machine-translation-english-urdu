<document>
	<meta>
		<title>میں اپنی قوم کو فروخت نہیں کر سکتا۔</title>
		<author>
			<name>عتیق الرحمان</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/18664/</link>
			<copyright-holder>آئی بی سی اردو</copyright-holder>
		</publication>
		<num-words>197</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سردار عبدالرب نشتر نے قائد اعظم کے بارے میں اپنی کتاب میں ایک دلچسپ واقعہ تحریر کیا ہے۔</p>
			<p>" لکھتے ہیں "جب ہم مانکی سے رخصت ہو رہےتھے تو قائد اعظم آگے آگے تھے اور پیر صاحب مانکی شریف سمیت پیران ان کے پیچھے پیچھے چل رہےتھے۔</p>
			<p>جب قائد اعظم موٹر میں بیٹھ گئے تو میں بھی ساتھ بیٹھا اور موٹر روانہ ہو گئی تو میں نے کہا قائد اعظم مجھے ہنسی آتی تھی لیکن میں نے ضبط کرلی،۔</p>
			<p>پوچھا کیوں؟ میں نے کہا' جب ہم ان پیروں کے پاس جاتے ہیں تو بہت عزت واحترام سے ان کے سامنے بیٹھ جاتے ہیں لیکن آج تمام پیر آپ کے پیچھے پیچھے آرہے تھے تو مجھے ہنسی آرہی تھی۔</p>
			<p>' فرمانے لگے 'تمہیں معلوم ہے اور ان کو بھی معلوم ہے کہ میں متقی ، پرہیز گار اور زاہد نہیں ہوں۔ میری شکل وصورت زاہدوں کی سی نہیں ہے۔ مغربی لباس پہنتا ہوں لیکن اس کے باوجود یہ لوگ میرے ساتھ اتنا اچھا سلوک کیوں کرتے ہیں۔</p>
			<p>اس کی وجہ یہ ہے کہ ہرمسلمان کو یہ یقین ہو گیا ہے کہ برصغیر کے مسلمانوں کے حقوق میرے ہاتھ میں محفوظ ہیں اور میں اپنی قوم کو کسی قیمت پر بھی فروخت نہیں کر سکتا۔"</p>
		</section>
	</body>
</document>
