<document>
	<meta>
		<title>قیامِ پاکستان کے وقت بچھڑنے والا غلام حسین پاکستان پہنچ گیا</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/12215/</link>
			<copyright-holder>آئی بی سی اردو</copyright-holder>
		</publication>
		<num-words>203</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>قیامِ پاکستان کے وقت 2 سال کی عمر میں والدین سے بچھڑنے والا غلام حسین بھارت سے اپنے بہن بھائیوں کے پاس پاکستان پہنچ گیا</p>
			<p>70 سال کا بوڑھا غلام حسین ہے،اب سے 68 برس پہلے دو سال کا بچہ تھا، اس کا باپ اسے اپنی گود میں لیے مقبوضہ کشمیر کے ضلع راجوری کے گاؤں جمولا سے پاکستان کی طرف رواں دواں تھا، بس کہیں غلام حسین اپنے باپ کی گود سے اترا تو اس کا ہاتھ اپنے باپ کے ہاتھ سے چھوٹ گیا، ہاتھ کے ساتھ دونوں کا ساتھ بھی چھوٹ گیا۔</p>
			<p>غلام حسین کا باپ صالح محمد گوجرانوالہ کے علاقے مجھوچک میں آباد ہوئے، اس کی 2 بیٹیاں اور 4 بیٹے اور ہوئے۔ صالح محمد اپنے لخت جگر کو دیکھنے کا خواب آنکھوں میں سجائے دنیا سے چلا گیا۔</p>
			<p>غلام حسین نے اپنی باقی زندگی مقبوضہ کشمیر میں گزاری۔ ایک سال پہلے غلام حسین کے بھائی شبیر حسین کو سرحد پار ایک رشتہ دار کے ذریعے معلوم ہوا کہ اس کا بچھڑا ہوا بھائی زندہ ہے۔</p>
			<p>خط و کتابت کے ذریعے اُنکا رابطہ بحال ہو گیا۔ آخر غلام حسین کو پاکستان آنے کے لیے ویزا مل گیا اور اس طرح 68 سال بعد بھائی اپنے بھائیوں بہنوں سے مل گیا</p>
		</section>
	</body>
</document>
