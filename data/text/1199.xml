<document>
	<meta>
		<title>خواتین کی صحت کا اصل راز</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/15450/</link>
			<copyright-holder>آئی بی سی اردو</copyright-holder>
		</publication>
		<num-words>398</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>دن بھر میں مٹھی بھرمقدارسے زیادہ نہ لیں</p>
			<p>ڈرائی فروٹس یوں توہر بچے بوڑھے جو ان اور خواتین کی پسند ہیں لیکن بہت کم لوگ ان کی افادیت سے آگاہ ہیں۔ خواتین موسم سرماکی آمد کے ساتھ ہی ڈرائی فروٹس کی بڑی ڈش اپنی ڈائننگ ٹیبل پر سجا دیتی ہیں اور گھرکے افراد اور آنے والے مہمان ان سے لطف اندوز ہوتے ہیں۔</p>
			<p>بادام:آم کوپھلوں کابادشاہ کہا جاتا ہے،اسی طرح بادام کوڈرائی فروٹس کابادشاہ قراردیاجاتاہے۔ بادام خوب چباچبا کر کھانا چاہئے، اگر بادام کی چھ یاسات گریاں رات کوپانی میں بھگودی جائیں اور صبح نہارمنہ چھیل کرکھائی جائیں تومعدے کے ساتھ ساتھ آنکھوں اور دماغ کیلئے بھی مفید ہیں۔بادام کے ساتھ کشمش کا استعمال کریں۔کڑوے بادام کسی صورت نہ کھائیں کیونکہ ان میں ایک خاص قسم کازہرپایا جاتا ہے جوآنکھوں کی بیماری کا باعث بنتا ہے۔</p>
			<p>اخروٹ:اس میں پائے جانے والے وٹامن اور معدنی نمک سے نہ صرف مسلزمضبوط ہوتے ہیں بلکہ اس سے میٹابولزم بھی تیز ہوتا ہے۔ اخروٹ مقدار میں کم کھانے چاہئے کیونکہ یہ گلے میں خراش اور منہ میں چھالے بننے کامئوجب بن سکتا ہے۔ اخروٹ کھانے کے بعد چائے پینانقصان دہ ہے کیونکہ اس سے کھانسی ہوتی ہے۔البتہ اخروٹ کی بھنی ہوئی گری کھانے سے کھانسی ختم ہو جاتی ہے۔اخروٹ کے ساتھ کشمش کا استعمال نہ کریں۔</p>
			<p>چلغوزہ:یہ خصوصاََ جگر اور گردوں کیلئے مفید ہے۔اس میں کولیسٹرول نہیں پایاجاتاہے۔چلغوزے کی تھوڑی سے مقدار لمبے عرصے تک وزن کم کرنیمیں معاون ہے۔چلغوزہ ہمیشہ کھانے کے بعد استعمال کریں ورنہ بھوک ختم کردیتاہے۔یہ بھی یاد رکھیں کہ 20 گرام سے زائد چلغوزے کھانے سے سراور جسم کے مختلف حصوں میں درد ہوسکتاہے۔</p>
			<p>کاجو: کاپر،میگنیشیم اور نہ جمنے والی چکنائی کی وجہ سے کاجوکو ہرعمراور جنس کے افراد کیلئے بہت موزوں تصور کیا جاتا ہے۔ دیگر ڈارئی فروٹس کے برعکس کاجوکاچھلکا ذرازہریلا ہوتا ہے،اس لئے اس کاچھلکا اُتار کرکھایاجاتاہے۔ریشہ خراش،پھٹی ہوئی، ایڑھیوں اور انٹی فنگل ٹریٹمسنٹس میں استعمال کر سکتی ہیں۔ایسی خواتین جنہیں زیادہ پسینہ آتا ہوان کیلئے کاجوکااستعمال نقصان دہ ہے۔</p>
			<p>پستہ:لوبلڈپریشراور دل دماغ کیلئے نہایت مفیدہے۔پورے دن میں مٹھی بھر پستہ کھانے سے اینٹی آکسیڈینٹس منرلز، وٹامنزاور پروٹین کی مطلوبہ مقدار حاصل ہو جاتی ہے۔عام طور پرپستے سے کھانسی کاعلاج کیا جاتا ہے،تاہم اگریہ مطلوبہ مقدار سے کھایاجائے توکھانسی کا باعث بھی بن سکتا ہے۔</p>
			<p>مونگ پھلی:مونگ پھلی وزن میں اضافہ کا باعث بنتی ہے تاہم مونگ پھلی کی افادیت بڑھانے کیلئے ساتھ گڑکااستعمال بھی کریں۔ مونگ پھلی کے اندرکاسرخ چھلکا بھی اتار کرکھاناچاہئے۔اکثر لوگ سمجھتے ہیں کہ مونگ پھلی کھانسی کاموجب ہے حالانکہ اس کی وجہ کچی مونگ پھلی ہوتی ہے۔</p>
		</section>
	</body>
</document>
