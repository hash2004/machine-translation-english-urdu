<document>
	<meta>
		<title>فالج کے مریضوں کیلئے قدرتی دوا</title>
		<author>
			<name>رابعہ سید</name>
			<gender>Female</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/15809/</link>
			<copyright-holder>آئی بی سی اردو</copyright-holder>
		</publication>
		<num-words>491</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>لہسن کاویدک زبام میں لسونا، ہندی میں لہسن، رسون بنگالی زبان میں پکارتے ہیں۔ پنجابی، سرائیکی میں <annotation lang="pa">تھوم</annotation> ، عربی میں <annotation lang="ar">ثوم</annotation> اور انگریز اس کوگارلک <annotation lang="en">(Garlic)</annotation> پکارتے ہیں۔</p>
			<p>لہسن تقریباََ دنیا کے ہرخطے میں پیداہوتا ہے ۔ بعض علاقوں میں خودروبھی پیداہوتا ہے۔ لہسن بطور غذا کے علاوہ ادویات میں استعمال ہوتا ہے۔ لہسن اپنی مسلمہ افادیت کی وجہ سے دیسی یونانی طریقہ علاج کے علاوہ ایلو پیتھک اور طب ہومیوپیتھک میں بکثرت استعمال ہوتا ہے۔ اطباء اسلامی یونانی کے مطابق لہسن کومزاج تیسرے درجے میں گرم اور خشک ہے۔</p>
			<p>لہسن شریانوں اور وریدوں کے خراب مواد کو بذریعہ پسینہ نکالتاہے۔ امراض بلغمی کھانسی، دمہ، سانس کاپھولنا، چلتے ہوئے سانس چڑھنا وغیرہ ختم کر کے بیماری کونیست ونابود کر دیتا ہے۔ محرک اور نفوڈاثر ہونے کی وجہ سے باہ کوبڑھاتاہے۔ لہسن میں ایک ایسا جزبھی ہے جوزہروں کاتریاق ہے۔ اسی وجہ سے ہمارے سالن وغیرہ مضراثرات سے محفوظ رہتے ہیں۔ عصرحاضر کے خطرناک مرض کولیسٹرول کی زیادتی بلڈپریشر کابڑھنا وغیرہ کیلئے بطور دوا انتہائی مفید ہے۔کولیسٹرول کی زیادتی میں مندرجہ ذیل طریقہ سے لہسن استعمال کریں۔ انشاء اللہ شافی فائدہ ہوگا ۔</p>
			<p>لہسن کوکوٹ کرپانی نکالیں وزن میں 50 گرام ہو۔ زنجییل 25 گرام لے آپ لہسن اور زنجییل اکٹھی ملا کرچھاؤں میں کپڑے سے ڈھانپ کررکھ دیں جب خشک ہو جائے تو باریک پیس کرسب سے چھوٹے والے کیپسول بھرلیں۔ شدید صورت میں 2 صبح 2 شام ہمراہ عرق بادیان 50 گرام کے ہمراہ لیں۔ بعد میں 1+ 1 کر دیں۔ خون کی نالیوں کو صاف کرتا ہے۔ حرکت قلب کومنظم کرے گا۔ بلڈپریشر والے حضرات لہسن ادرناردانے کی چٹنی عام طریقے سے بنا کر ہر غذا کے ساتھ کھائیں۔ شدیدی صورت میں روزانہ صبح سویرے نہارمنہ ایک پوتھی لہسن بغیر چبائیں نگل لیں۔ تپ وق جیسی نامراد مرض میں بھی لہسن کھانسی کوروکتاہے۔ جمے ہوئے بلغم کوخارج کرتا ہے۔ پرانے مریض جواینٹی بایوٹک ادویات کھا کھا کر بھوک تک سے عاری ہو جاتے ہیں مریض کی بھوک بڑھ جاتی ہے۔</p>
			<p>لہسن تھکان اور کمزوری کودور کرتا ہے قوت ہاضمہ پر خوشگوار اثرڈالتا ہے۔ لقوہ، فالج ادھرنگ میں دیگر ادویہ کے ہمراہ مفید ہے۔ گھریلو خواتین جب بھی گوشت ، گوبھی آلو وغیرہ جیسی چیزیں پکائیں آپ لہسن ضرور شامل کریں۔ خاص طور پر سالن بھونتے ہوئے آب لہسن شامل کرنے سے اس کی افادیت برقرار رہتی ہے۔ لہسن بیرونی طور پر بھی کام آتا ہے۔ کان کودرد، کان کی پیپ، کان کاورم وغیرہ کے لئے لہسن کوروغن کنجد میں ملاکرآگ پرجلائیں۔ ٹھنڈا ہونے چھان کرمحفوظ رکھیں چند قطرے نیم گرم حالت میں کان میں ڈالیں انشاء اللہ آرام ہوگا۔</p>
			<p>ھوالشافی:</p>
			<p>لہسن 100 گرام ، برگ ارنڈ 50 گرام ، برگ ددھتورہ 50 گرام، برگ آک 50 گرام، لونگ 25 گرام، دارچینی 25 گرام تما م اشیاء موٹی موٹی کوٹ کرایک کلوپانی میں رات کوبھگو دیں۔ صبح اُبالیں جب نصف رہ جائے اسی میں 1 کلو روغن کنجد ملا کردوبارہ آنچ پر رکھیں جب تمام پانی جل جائے چولہے سے اتار کرٹھنڈا کر لیں اور چھانگر محفوظ کر لیں یہ تیل تمام امراض باردہ درد وغیرہ میں اسم مسمی ہے۔</p>
		</section>
	</body>
</document>
