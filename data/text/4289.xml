<document>
	<meta>
		<title>آئی ایس آئی کے سابق سربراہ جنرل حمید گل انتقال کر گئے</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/5587/</link>
			<copyright-holder>آئی بی سی اردو</copyright-holder>
		</publication>
		<num-words>513</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سبوخ سید</p>
			<p>اسلام آباد</p>
			<p>۔ ۔ ۔ ۔</p>
			<p>آئی ایس آئی کے سابق سربراہ جنرل حمید گل کو ہفتے کی شام برین ہیمرج ہو گیا تھا ۔</p>
			<p>انہیں بے ہوشی کی حالت میں فوری طور پر سی ایم ایچ مری میں داخل کیا گیا تھا تاہم ان کی حالت انتہائی تشویش ناک تھی ۔</p>
			<p>انہیں گذشتہ کچھ روز سے ہائی بلڈ پریشر کی شکایت تھی اور وہ اپنے خاندان کے ہمراہ مری گئے تھے جہاں ان کے دماغ شریان پھٹ گئی تھی  ۔</p>
			<p>جنرل حمید گل کی عمر 80 برس سے زائد تھی  اور جنرل حمید گل 20 نومبر 1936 کو سرگودھا میں پیدا ہوئے ۔</p>
			<p>انہوں نے گورنمینٹ کالج یونی ورسٹی لاہور سے تعلیم حاصل کی ۔</p>
			<p>حمید گل کے خاندان کا تعلق سوات سے تھا آپ معروف قبیلے یوسفزئی سے تعلق رکھتے تھے۔</p>
			<p>آپ کے دادا فیض خان جمعیت المجاہدین کے رکن تھے،شاہ اسماعیل شہید جب سوات سے گزرے تو ان کے ساتھ مل گئے اور پھر شاہ اسماعیل کی شہادت کے بعد لاہور آگئے۔</p>
			<p>کچھ سال بعد ان کے دادا کو سرگودھا میں زمین ملی اور وہاں آباد ہو گئے۔</p>
			<p>جنرل حمید گل</p>
			<p>معروف ہائی رینکنگ پاکستانی فوجی آفیسر تھے۔ وہ ڈی جی ملٹری انٹیلی جنس اور ڈی جی ملٹری  آپریشنز بھی رہے۔</p>
			<p>آپ نے 1965 اور 1971 کی جنگیں  بھی لڑیں ۔ 1965 میں چونڈہ کے محاذ پر ٹینک کمانڈر تھے ۔</p>
			<p>آپ 1972 سے لیکر 1976 تک بٹالین کمانڈر رہے</p>
			<p>جنرل حمید گل کو 1978 میں برگیڈئر کے عہدے پر ترقی دی گئی</p>
			<p>آپ کو 1980 میں کور کمانڈر ملتان مقرر کیا گیا</p>
			<p>جنرل حمید گل نے 1989 میں ضرب مومن مشقوں کا آغاز کیا</p>
			<p>آپ کو اعلیٰ خدمات پرستارہ امتیاز،ستارہ  بسالت اور  ہلا ل امتیاز ملٹری عطا کیا گیا</p>
			<p>جنرل ضیاالحق نے جنرل اختر عبدالرحمان کے بعد آپ کو ڈی جی آئی ایس آئی( بین الخدماتی مخابرات) کا سربراہ بھی مقرر کیا ۔</p>
			<p>آپ 1957 سے 1992 تک پاک فوج میں رہے اور 1992 میں جنرل آصف نواز سے اختلافات کی بنیاد پر فوج سے استعفیٰ دے دیا ۔</p>
			<p>جنرل حمید گل کے بارے میں کہا جاتا ہے کہ وہ  آئی جی آئی اور طالبان کے بانیوں میں سے تھے اور وہ اس کا کریڈٹ بھی لیتے تھے ۔</p>
			<p>دو ہفتے قبل انہوں نے افغان طالبان کے درمیان ملا اختر منصور کے حوالے صلح کی بھی کوشش کی تھی تاہم وہ کامیاب نہ ہو سکے ۔</p>
			<p>جنرل حمید گل کی وفات پر صدر ممنون حسین ، وزیر اعظم  نواز شریف ، صدر و وزیر اعظم آزاد کشمیر ، چاروں صوبوں کے وزرائے اعلیٰ ، وزیر اعلیٰ گلگت بلتستان ،پاک فوج کےسربراہ جنرل راحیل شریف ، ڈی جی آئی ایس آئی جنرل رضوان اختر،مولانا فضل الرحمان،مولانا سمیع الحق، مولانا محمد احمد لدھیانوی، علامہ طاہر القادری، جاوید ہاشمی ، قاری محمد حنیف جالندھری،مولانا سلیم اللہ خان، اعجاز الحق ،شیخ رشید احمد ، پروفیسر حافظ سعید احمد،سیینٹر ساجد میر ،ایڈ مرل افتخار احمد سروہی ،ڈاکٹر ابو الخیر محمد زبیر ، سراج الحق ،منور حسن، پیر ناصر جمیل ہاشمی،میجر محمد عامر، راجا ظفر الحق،عبدالرافع ایڈوکیٹ سمیت کئی اہم مذہبی اور سیاسی شخصیات نے ان کی وفات پر افسوس کا اظہار کیا ۔</p>
		</section>
	</body>
</document>
