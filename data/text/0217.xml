<document>
	<meta>
		<title>اسلام آباد بلدیاتی انتخابات اور مسلم لیگ ن کے حربے</title>
		<author>
			<name>مدثر لطیف عباسی ایڈووکیٹ</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/10842/</link>
			<copyright-holder>آئی بی سی اردو</copyright-holder>
		</publication>
		<num-words>485</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>٣٠ نومبر کو اسلام آباد میں مجموعی طور پر پہلی مرتبہ لوکل باڈیز الیکشن ہونے جا رہے ہیں _ سی ڈی اے اگر اپنے فرائض سرانجام دیتا _تو یقیناً اسلام آباد میں لوکل باڈیز کی کوئی تک نہیں بنتی تھی_ سی ڈی اے اب ترقی کی اتنی منازل سر کر چکا ہے _کہ اب وہ کیپٹل سے ترقی پا کر کرپشن ڈویلپمنٹ اتھارٹی بن چکا ہے _ سو لازم تھا کہ اسلام آباد میں بھی بلدیاتی انتخابات ہو _</p>
			<p>پاکستان کی سیاست میں ہمیشہ سیٹنگ گورنمنٹ ضمنی اور بلدیاتی انتخابات میں کسی نا کسی انداز میں اثر انداز ہوتی ہیں _</p>
			<p>لیکن اللہ بھلا کرے وفاقی حکومت کا وہ اپنے روایتی حربے اب اسلام آباد کے انتخابات میں استعمال کرتی نظر آ رہی ہے _ سوال یہ ہے کہ اگر الیکشن کے نام پر اپنے ہی لوگوں کی سلیکشن کرنی ہے _ تو پھر فری اینڈ فیئرالیکشن کا نعرہ کیسا ؟؟؟؟</p>
			<heading>مسلم لیگ  ن کو اس بات کا ادراک ہے کہ اسلام آباد کے شہری علاقوں میں ان کا ووٹ بینک نہ ہونے کے برابر ہے _ اسلام آباد کو پہلے 79 یونین کونسلز میں تقسیم کیا گیا _جن میں سے شہری یونین کونسلز کی تعداد زیادہ تھی _ بعد ازاں یونین کونسلز کی تعداد 79 سے کم کر کے 50 کر دی گئی _ اب بہت سی شہری یونین کونسلز کو دیہی کے ساتھ جوڑ دیا گیا ہے _ جہاں دیہی ووٹ بینک زیادہ ہے اور شہری کم _ زمینی حقیقت یہی ہے اس سارے کا فائدہ مسلم لیگ ن کو ہو گا _</heading>
			<p>دوسرا وفاقی حکومت نے الیکشن سے ٹھیک ایک ہفتہ قبل اپنے ممبر قومی اسمبلی طارق فضل چودھری (جو اسلام آباد سے منتخب ہوئے )  کو وزیر مملکت  بنا دیا،یہ کیا تاثر دیا جا رہا ہے ؟؟؟</p>
			<heading>تیسرا وفاقی حکومت نے ایک دن قبل ہی وفاقی دار الحکومت میں سرکاری ملازمین کے لیے 30 فری بسیں چلانے کا اعلان بھی کر دیا _</heading>
			<heading>چوتھا ظلم یہ کے الیکشن والے دن سرکاری سکولز کے علاوہ کہیں چھٹی نہیں دی _ اسلام آباد کے شہری علاقوں کی اکثریت سرکاری ،نیم سرکاری اور پرائیویٹ ملازمت کرتے ہیں _</heading>
			<p>اگر لوگ دفتروں میں جائیں گے تو ووٹ کیا سکولز کے بچے پول کریں گے ؟؟؟؟ اول تو آپ کو الیکشن ہی چھٹی والے دن کنڈکٹ کروانا چاہے تھا _اگر الیکشن رکھتے وقت کیلنڈردیکھنے کی توفیق نہیں ہوئی تو اب چھٹی منسوخی والا کام نہ کریں _ ویسے بھی آپ یہ حربہ اسلام آباد کی ضمنی انتخاب میں آزما کر مزہ چکھ چکے ہیں _</p>
			<p>مسلم لیگ ن کی مقامی لیڈر شپ نے تو جماعت اسلامی کی ساتھ ہاتھ کیا ہی ہے _وہ داستان پھر سہی _اب ماشاءاللہ سستے حربے  استعمال کر کے عوام کے ساتھ ہاتھ کرنے کے موڈ میں نظر آ رہی ہے _</p>
			<p>سسٹم کی مضبوطی اسی میں ہے الیکشن کو حقیقی معنوں میں آزاد وشفاف ہونے دیا جاۓ _ اس کے بعد عوام جس کو منتخب کریں وہ سر آنکھوں پر _</p>
		</section>
	</body>
</document>
