<document>
	<meta>
		<title>صدارتی ایوارڈ کی بے وقار تقریب</title>
		<author>
			<name>علیم رحمانی</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/20292/</link>
			<copyright-holder>آئی بی سی اردو</copyright-holder>
		</publication>
		<num-words>290</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>گلگت بلتستان کے نامور محقق, ادیب,دانشور اور بلتی زبان میں قرآن کے مترجم جناب یوسف حسین آبادی صاحب کو ان کی ادبی اور دینی خدمات کے اعتراف میں صدر پاکستان کی جانب سے ایوارڈ صدارتی حسن کارکردگی ...نوازا گیا اور یہ ایوارڈ ان کے فرزند نے وصول کیا..... حالانکہ وہ خود بھی وصول کر سکتے تھے.</p>
			<p>یہاں تک تو خیر ٹھیک تھا مگر اس خیر کے پہلو کو بھی شر سے مخلوط کرنے اور گلگت بلتستان کے باسیوں کو ان کی اوقات بتانے کا اس موقع پہ بھی وفاقی حکومت کی طرف سے خاطر خواہ بندوبست کیا گیا ...</p>
			<p>چنانچہ یہ ایوارڈ نہ تو 23 مارچ کو ایوان صدر میں منعقدہ تقریب میں دیا گیا اور نہ ھی گورنر ھاؤس گلگت میں اس حوالے سے کوئی پروگرام رکھا گیا بلکہ یہ 24 مارچ کو اسلام آباد میں واقع راجہ غضنفر کی ذاتی رھائشگاہ راجہ ھاؤس میں ایک انتہائی بے وقار اور چند لیگی کارکنوں کی موجودگی میں یوسف حسین آبادی صاحب کے بیٹے کے حوالے کر دیا گیا جیسے یہ ایک بوجھ تھا جسے بادل نخواستہ سر سے اتار دیا گیا.....</p>
			<p>دھر میں نقش وفا وجہِ تسلی نہ ھوا...*</p>
			<p>ھم سمجھتے ھیں کہ یہ ایک اھانت آمیز انداز ہے۔ ایک عظیم دانشور ادیب اور مترجم قرآن کی خدمات کا ریاستی اعتراف تھا جسے شایان شان انداز میں ایوان صدر یا گورنر ھاؤس میں دیا جانا چاھیے تھا مگر یہاں کا تو بوا آدم ھی نرالا ھے... شاید یہ واحد تقریب تھی جو کسی کے ذاتی گھر میں منعقد ھوئی...</p>
			<blockquote>
				<p>شاید گلگت بلتستان کے عوام پیدا ھی  ریاستی بے توجہی کے لیے ھوئے ھیں لیکن..... اتنی عزت افزائی کے باوجودعشق ممنوع سے باز نھیں آتے..</p>
			</blockquote>
			<p>حیف اس چارہ گر کپڑے کی قسمت غالب</p>
			<p>جس کی قسمت میں ھو عاشق کا گریباں ھونا</p>
		</section>
	</body>
</document>
