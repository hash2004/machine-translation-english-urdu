<document>
	<meta>
		<title>اسلام آباد میں تجاوزات کے خلاف سی ڈی اے کا آپریشن ، شہری خوش</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/4676/</link>
			<copyright-holder>آئی بی سی اردو</copyright-holder>
		</publication>
		<num-words>243</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>طاہر عمر</p>
			<p>اسلام آباد</p>
			<p>۔ ۔ ۔</p>
			<p>اسلام آباد میں ادارہ ترقیات دارالحکومت (سی ڈی اے )کی جانب سے جمعے کی صبح تجاوزات کے خلاف آپریشن کی گئی ۔</p>
			<p>یہ کاروائی ایف ایٹ ٹو میں واقع مدینہ مارکیٹ میں کی گئی۔</p>
			<p>دکانداروں نے فٹ پاتھ اور سڑکیں قبضہ کر رکھی تھیں ۔</p>
			<p>دکانداروں نے اپنی دکان کے سامنے فٹ پاتھ بھی کرائے پر چڑھا رکھے تھے جس کی وجہ سے مارکیٹ میں آنے والے شہری انتہائی پریشان تھے ۔</p>
			<p>کئی دکانداروں نے خالی پلاٹس پر قبضہ کیا ہوا تھا جسے ابھی تک نہیں چھڑایا جا سکا ۔</p>
			<p>سی ڈی اے کے اہلکار مقبوضہ جگہوں پر پڑا ہوا سامان ٹرکوں میں ڈال کر لے گئے ۔</p>
			<p>شہریوں نے سی ڈی ای کی جانب سے اس فیصلے کو خوش آئند قرار دیتے ہوئے کہا کہ دکاندار قبضہ مافیا بن چکے تھے اور انہیں کنٹرول کرنا ناممکن ہو گیا تھا ۔</p>
			<p>شہری کہتے ہیں کہ چئیرمین  سی ڈی اے کو چاہیے کو وہ ایک ہاٹ لائن قائم کریں جہاں شہری اپنے مسائل بتا سکیں ۔</p>
			<p>ایف ایٹ ٹو کی مدینہ مارکیٹ میں دکانداروں حکومت کے مقرر کردہ نرخوں پر اشیاٗ فروخت نہیں کر تے اور جب بھی یہاں نرخ نامے کا بورڈ آویزاں کیا گیا ،دکانداروں نے اسے توڑ دیا ۔</p>
			<p>یہ مارکیٹ پورے اسلام آباد میں سب سے مہنگی مارکیٹ تصور کی جاتی ہے ۔</p>
			<p>کئی دکاندار یہاں بجلی اور گیس چوری میں بھی ملوث ہیں جس کے خلاف بھی آپریشن کی ضروت ہے ۔</p>
		</section>
	</body>
</document>
