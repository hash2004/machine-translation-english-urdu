<document>
	<meta>
		<title>آزادئِ قدس یاتسخیرِکعبۃ۔۔۔؟</title>
		<author>
			<name>محمدعماراحمد</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/28906/</link>
			<copyright-holder>آئی بی سی اردو</copyright-holder>
		</publication>
		<num-words>787</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اس برس بھی جمعۃالوداع کوایران اور اس کےدنیابھرمیں موجودہم فکرطبقےنےیوم القدس کےطورپرمنایا۔پاکستان،سعودی عرب،شام،لبنان،عراق نائجیریااوردیگرکئی ممالک میں موجود ایرانی لابیزنے 850 چھوٹےبڑےشہروں میں اسرائیل وامریکہ مردہ بادریلیاں نکالیں جن میں خواتین وحضرات کی بڑی تعدادنےبھرپورشرکت کی۔</p>
			<p>دوسری طرف روزنامہ اوصاف 28 جون میں شائع ایک رپورٹ میں ایرانی سپریم لیڈرخامنہ ای صاحب کے قریبی ساتھی اور ایرانی نیوزادارے"تابناک"کے مطابق امام مہدی اس برس حج کےموقع پرظاہرہوں گےاورسعودی عرب کےموجودہ نظام کولپیٹتےہوئےحج کی قیادت کریں گے۔امام صاحب کی اعانت کےلئےایران نےشام اوریمن میں 10 لاکھ کامسلح لشکربھی ترتیب دےدیاہے۔ان کے مطابق اس برس حج کےموقع پر سانحہ منیٰ سےبھی بڑاحادثہ رونما ہوگا۔اسی منصوبےکےپیشِ نظرایران اس برس اپنےشہریوں کوحج پر نہیں بھیج رہابلکہ ایرانی شہری شام میں مقدس مقامات کی زیارت سےمشرف ہو سکیں گے۔</p>
			<p>فلسطین کےحوالےسےایران،حزب اللہ اور ان کے ہم فکرطبقے کاظاہری مئوقف آزادئِ قدس کی حمایت واعانت کارہاہے۔حماس اورحزب اللہ میں اس سلسلےمیں کچھ تعاون رہتاہےجبکہ ایران بھی اس بات کااظہارکئی بارکرچکاہےکہ وہ حماس اورفلسطینی عوام کی ہر طرح سے مددکرتارہتاہے۔یہی طبقہ ہی آزادئِ قدس کےحوالےسےدنیابھرمیں متعدد مخصوص ایام کو اسی مناسبت سےبھرپوراندازمیں مناتاہے۔</p>
			<p>جبکہ العربیہ کی ایک رپورٹ کے مطابق حماس کےاعلیٰ عہدیدارکی ویڈیومنظرعام پرآئی جس میں وہ یہ کہتےہوئےسنےگئےکہ ایران کافلسطینی عوام کےلئےتعاون محض پروپیگنڈا ہے،ایران نےبہت ہی کم فلسطینی عوام کاتعاون کیا ہے۔کچھ عرصہ قبل حماس نےحزب اللہ کےکئی لوگ پکڑےجواپنےمخصوص ایجنڈےپرکام کررہےتھےاورلوگوں میں متنازعہ مواد پھیلارہےتھےجوفلسطین کی داخلی سلامتی کےلئےخطرےکاباعث تھا۔</p>
			<p>حماس یافلسطین کےلئےایران اور اس کے ہم فکرممالک یالوگوں کی ہمدردی میں صداقت کا اندازہ اس سےبھی لگایاجاسکتاہےکہ ایران بشارالاسدکی عسکری حمایت کررہاہے۔ان کی ہی فوجیں شام میں موجودفلسطینیوں کےمہاجرین کیمپوں میں بمباری کرتی ہیں اور اب تک کئی ہزارمہاجرین لقمہِ اجل بن چکے ہیں۔حماس راہنماخالدمشعل کے مطابق بشارالاسدکےدبائوکی وجہ سے ہمیں (حماس کو)شام سےبےدخل ہوناپڑا۔اسرائیلی مظالم پرشورشرابہ کرنےوالےیہ فلسطینی عوام کے نام نہادہمدرداورآزادئِ قدس کےعلمبرداراپنےملکوں میں موجودان مظلوم ومعصوم اوربےگھرافرادپرمظالم کیوں ڈھارہےہیں۔؟چندماہ پہلےحزب اللہ فلسطین کے ایک راہنماآزادئِ قدس کےمقدس مشن کوچھوڑکراسد کی حمایت میں جانبازی دکھانےشام گئے اوروہیں پرہی مخالفین کی زدمیں آکرہلاک ہوئے۔</p>
			<p>ایران اور اس کے ہم فکرمشرقِ وسطیٰ باالخصوص سعودی عرب کےحکمرانوں کے خلاف دنیابھرمیں پروپیگنڈاکرتےرہتےہیں۔آلِ سعودآلِ یہودجیسانفرت انگیزنعرہ انہی لوگوں کی ہی اختراع ہے۔سعودیی عرب کےقریبی ممالک یمن اوربحرین میں بغاوت و شورش کامقصدبھی سعودی عرب کےگردگھیراتنگ کرنا ہے۔گزشتہ برس منیٰ حادثہ میں بھی مبینہ طورپرایران ملوث تھااورامام خمینی کی زندگی میں ہی حج کےموقع پر بدامنی پھیلانےکی کوشش بھی انہی نےکی۔اب پھراس برس کئی ماہ پہلے ہی صف بندی شروع ہو چکی ہے کہ مقاماتِ مقدسہ کےتقدس کوپامال کرنا ہے۔اس مرتبہ ایک مذہبی نظریہ آمدِ مہدی کاسہارالیاہےاوراسی نظریہ کی آڑمیں یہ ناپاک کھیل کھیلاجائےگا۔</p>
			<p>ایران گزشتہ کئی برسوں سےامتِ مسلمہ کے خلاف کی جانےوالی سازشوں اور ان کی تکمیل میں ملوث ہے۔پاکستان اورمشرقِ وسطیٰ میں بدامنی پھیلانےوالےکئی گروہ ایران کی مکمل سرپرستی میں کام کررہےہیں۔مقدس مقامات کاکنٹرول آلِ سعودکےپاس ہوناایران کوبرداشت نہیں ہے۔وہ سعودی عرب کےگردگھیراتنگ کرنےکےلئےساراکھیل کھیل رہاہےجس میں امتِ مسلمہ کاخونِ ناحق بہ رہا ہے۔اب کےسعودی عرب کی نسبت امریکہ بہادرکاجھکائوایران کی طرف ہے۔ایران مغربی طاقتوں کےلئےمعتبرہورہاہےاوروہ ان کےمنصوبوں کی تکمیل کاذریعہ بنےگا۔ایران اورمغرب میں خفیہ معاشقےکھل کرسامنےآرہےہیں اورمزیدسامنےآئیں گے۔ایران امریکہ اوراسرائیل سے ہاتھ ملانےکوتوتیارہےمگرمسلم ممالک سےنہیں۔</p>
			<p>اسی طرح استعماری طاقتیں عراق اور افغانستان پرتوحملہ آورہوتی ہیں کہ وہ ان کے لئے خطرہ تھےمگرایران کےبارےمیں محض زبانی جمع خرچ ہی کافی ہوتا ہے۔انسانی حقوق کی پامالی کوبنیادبناکروہ لیبیاپرتوہلہ بولتے ہیں مگرشام میں درندگی اوربربریت پرمکمل خاموش رہتے ہیں۔مسٹراوباماتواس بات پربہت خوش ہیں کہ وہ شام میں کسی بھی کارروائی میں شامل نہیں ہوئے۔یہ سب باتیں ایران اور اس کے ہم فکرطبقےکےمرگ برگ امریکہ واسرائیل نعروں کاپول کھولنےکوکافی ہیں۔</p>
			<p>ایران ایک طرف آزادئِ قدس کاعلمبردارہےمگراس کےلئےکوئی صف بندی،منصوبہ بندی کہیں نظرنہیں آتی۔مگرتسخیرِکعبۃ کےلئےاس نے 10 لاکھ کالشکرِعظیم تیارکررکھاہےاوروہ بھی ایک مفروضےپرکہ اسی برس امام مہدی تشریف لارہے ہیں۔ایرانی عزائم کیاہیں؟اب اس کااندازہ لگاناکوئی مشکل نہیں کہ یہ سب واضح ہورہاہے۔مرگ برگ اسرائیل اورمرگ برگ امریکہ کےنعرےتولگاتےہیں مگران کے خلاف کوئی تحریک یالشکرتیارنہیں کئےگئےبلکہ شام،عراق اور افغانستان جیسےممالک میں ان کےمفادات کاتحفظ کیا گیا۔۔جبکہ سرزمینِ عرب میں مسلمانوں کاخونِ ناحق بہانےاورحرمین کےتقدس کوپامال کرنےکےلئےاتنےبڑےمسلح لشکرکاتیارکرنایہ ظاہرکرتاہےکہ ایران کاعزم آزادئِ قدس نہیں بلکہ تسخیرِکعبۃ ہے۔۔۔</p>
			<p>مسلم امہ اس وقت جس مشکل ترین دورسےگزررہی ہے اس کاذمہ دارتنہاایران نہیں بلکہ عرب ممالک کی بادشاہتیں اور ان کی غلط پالیسیاں بھی مسلم امہ میں تفریق اورخون ریزی کا باعث ہیں۔افسوس اس پرہےکہ اس دہکتی آگ کوبجھانےکی بجائےنت نئےنظریات اورباتوں سےاس آگ کومزیدبھڑکایاجارہاہے۔سعودی عرب اور ایران کی سیاسی مخاصمت کومذہبی لبادےاوڑھاکرمسلم دنیا میں شیعہ سنی کشیدگی کوہوادینےکی مذموم کوششیں عروج پرہیں۔ ایسےوقت میں ایران کی طرف سےامام مہدی کی آمداورسعودی عرب کےنظام کولپیٹنےکی باتیں اور اس کےلئےمسلح لشکرکی تیاریاں حالات کومزیدگھمبیر بنائیں گی۔</p>
			<p>ایران کوسوچناچاہئےکہ اس قسم کےاعلانات سےمشرق وسطیٰ میں موجودآگ پوری اسلامی دنیا میں پھیل جائےگی کہ مسلمان کعبۃ اللہ اورروضہِ رسول صلی اللہ علیہ وسلم کےبارےمیں کسی بھی قسم کی شرانگیزی برداشت نہیں کریں گے۔اس قسم کےکسی بھی اقدام سےمسلم امہ میں جوکشیدگی پھیلےگی اس کی تمام ترذمہ داری ایران پرہوگی اس لئےایران کوچاہئے کہ وہ ذمہ داری کامظاہرہ کرتےہوئےمسلم امہ میں موجودآگ کوکم کرنے کی کوشش کرے۔ ایران اورسعودی عرب مسلم ممالک میں اہم مقام رکھتے ہیں انہیں چاہئےکہ وہ اس مقام کا غلط استعمال کرنے کی بجائےمفیداستعمال کرکےمسلم امہ میں تفریق ختم کرنے میں کردار ادا کریں۔</p>
		</section>
	</body>
</document>
