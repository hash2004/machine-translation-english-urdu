<document>
	<meta>
		<title>جاپان میں 'نظروں سے اوجھل ٹرین' کی تیاری</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/22166/</link>
			<copyright-holder>آئی بی سی اردو</copyright-holder>
		</publication>
		<num-words>234</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>جاپان کی ایک ریلوے کمپنی 2018 میں اپنے قیام کی 100 ویں سالگرہ ایک نئی قسم کی تیز رفتار ٹرینوں کو متعارف کر کے منانا چاہتی ہے جو ' پس منظر میں گم ہو جاتی ہے'۔</p>
			<p>جاپانی کمپنی سیبو ریلوے ملک کے مختلف حصوں میں ریلوے، سیاحت اور جائیدادوں کا کاروبار کرتی ہے۔</p>
			<p>اب وہ ایسی ٹرینیں متعارف کرانے والی ہے جو گرگٹ کی طرح کسی بھی ماحول کا حصہ بن جاتی ہیں یا یوں کہہ لیں کہ نظروں سے اوجھل نظر آتی ہیں۔</p>
			<p>معروف جاپانی آرکیٹیکٹ <annotation lang="en">Kazuyo Sejima</annotation> کو اس ٹرین کے ڈیزائن کے لیے منتخب کیا گیا جو اپنے پرانے منصوبوں میں صاف، روشن سطح کو استعمال کرنے کے حوالے سے شہرت رکھتی ہیں جن میں گلاس، ماربل یا میٹل وغیرہ قابل ذکر ہیں۔</p>
			<p>آرکیٹیکٹ کے مطابق ٹوکیو سے <annotation lang="en">Chichibu</annotation> کے پہاڑوں تک کے سفر کے دوران میں نے سوچا کہ زیادہ اچھا یہ رہے گا کہ ٹرین یہاں کے متنوع مناظر میں مدغم ہو جائے۔</p>
			<p>اس نئی ٹرین ریڈر ایرو کا بیرونی حصہ نیم شفاف اور شیشوں پر مشتمل سطح پر مبنی ہے اور آرکیٹکٹ کا دعویٰ ہے کہ ایسی ٹرین لوگوں نے پہلے کبھی نہیں دیکھی ہوگی، جس کے دوران مسافر خود کو بہت زیادہ پرسکون محسوس کریں گے۔</p>
			<p>ابھی ڈیزائن تک محدود اس ٹرین کو ہٹاچی لمیٹڈ تیار کرے گی اور یہی کمپنی اس سے پہلے جاپان کی 200 میل فی گھنٹہ کی رفتار سے دوڑنے والی ٹرینیں بھی تیار کر چکی ہے۔</p>
		</section>
	</body>
</document>
