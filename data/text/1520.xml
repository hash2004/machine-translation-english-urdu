<document>
	<meta>
		<title>وزیراعظم آزادکشمیر کا نکیال واقعہ پر کل یوم سیاہ منانے کا اعلان</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/17034/</link>
			<copyright-holder>آئی بی سی اردو</copyright-holder>
		</publication>
		<num-words>201</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>کوٹلی میں پریس کانفرنس کرتے ہوئے وزیراعظم آزادکشمیر چوہدری عبدالمجید نے نکیال واقعہ کی شدیدمذمت کرتے ہوئے کہا ہے کہ الیکشن ملتوی کروانے کی کوئی سازش کامیاب نہیں ہونے دیں گے۔ ان کا کہنا تھا کہ وفاقی وزراء کی آزاد کشمیر میں مداخلت کے خلاف کل آزادکشمیر بھر میں یوم سیاہ منایا جائے گا۔</p>
			<p>کوٹلی آزاد کشمیر کے علاقے نکیال میں گزشتہ روز پیپلز پارٹی اور مسلم لیگ ن کے کارکنوں میں تصادم میں پی پی کارکن کے جاں بحق ہونے کے بعد بازاراوردکانیں آج بند ہیں۔</p>
			<p>پولیس نے مقدمہ درج کر کے مزید 11 ن لیگی کارکنوں کو گرفتارکرلیا ہے۔شہرمیں دفعہ 144 نافذ ہے دوسری طرف پیپلز پارٹی نے کل یوم سیاہ منانے کا اعلان کیا ہے۔</p>
			<p>پولیس نے مختلف مقامات پر چھاپے مار کر ن لیگ کے 11 کارکنوں کو گرفتار کر لیا ہے،گذشتہ روزبھی 15 لیگی کارکنوں کوگرفتارکیاگیا تھا۔</p>
			<p>تمام زیرحراست افرادکو کوٹلی منتقل کردیاگیاہے۔شہر میں دفعہ 144 نافذ کر دی گئی ہے ۔پولیس اورفوج کے دستے شہر میں تعینات ہیں اورامن وامن کی صورتحال قابو میں ہے۔</p>
			<p>پولیس نے گزشتہ روز پیپلز پارٹی کے کارکن کے قتل اور پتھراؤ کا مقدمہ 70 افراد کے خلاف درج کرلیاتھا۔ مقدمے میں سابق وزیراعظم آزاد کشمیر سردار سکندر حیات خان کے بیٹے فاروق سکندر کا نام بھی شامل ہے</p>
		</section>
	</body>
</document>
