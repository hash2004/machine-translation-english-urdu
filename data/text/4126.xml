<document>
	<meta>
		<title>بجلے گئے 12 گھنٹے ہو گئے ۔ کراچی کے شہری پریشان</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/4534/</link>
			<copyright-holder>آئی بی سی اردو</copyright-holder>
		</publication>
		<num-words>271</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>زینب شہزادی</p>
			<p>کراچی</p>
			<p>۔ ۔ ۔</p>
			<p>کراچی میں بجلی کا بڑا بریک دائون 12 گھنٹے گزرنے کے بعد جاری ہے</p>
			<p>آدھے سے زائد شہر کی بجلی گزشتہ رات 9 بجے سے بند ہے</p>
			<p>صبح 8 بجے کے بعد ایف بی ایریا ،گلشن اقبال ،بفرزون سمیت بعض علاقوں میں بجلی کی فراہمی بحال ہونا شروع ہو گئی ہے۔</p>
			<p>ترجمان کے الیکٹرک کا کہنا ہے کہ بجلی کی مکمل بحالی میں وقت لگ سکتا ہے ،اس حوالے سے ٹائم فریم نہیں دے سکتے۔</p>
			<p>کراچی میں منگل کی شب بجلی کا ایسا بریک ڈاون ہوا کہ اگلے دن کا سورج نکل آنے پر بھی بجلی کا کچھ اتا پتا نہیں ۔</p>
			<p>طویل ترین بریک ڈاون سے شہر کے جو علاقے متاثر ہوئےان میں گلستان جوہر، گلشن اقبال، گلشن جمال، ڈالمیا، کارساز، صدر، کیماڑی، لیاری،برنس روڈ،پاکستان چوک، ڈیفنس، کلفٹن، سی ویو ، شیریں جناح کالونی، محمود آباد ، فیڈرل بی ایریا، بلدیہ ٹاؤن، ملیر، کورنگی، بھٹائی کالونی، نارتھ کراچی اور طارق روڈ شامل ہیں۔</p>
			<p>بجلی کی عدم فراہمی سے شہریوں کو شدید مشکلات کا سامنا رہا۔شہر میں رات گئے تک کھلے رہنے والے بازار جلد ویران ہو گئے،شہریوں نے رات جاگ کر گزاری اور سحری بھی اندھیرے میں کی۔بجلی کی بندش کے باعث پانی کی بھی قلت ہو گئی۔</p>
			<p>ادھرترجمان کے الیکٹرک کا کہنا ہے کہ 500 کےوی اے کی مین ٹرانسمیشن لائن ٹرپ کرجانے سے کراچی، حیدرآباد سمیت سندھ اور بلوچستان کے کئی اضلاع کو بجلی کی فراہمی بند ہوئی،بجلی کی مکمل بحالی میں وقت لگ سکتا ہے۔</p>
			<p>شہریوں نے کے الیکٹرک کی کارکردگی کو شدید تنقید کا نشانہ بنایا ۔شہریوں نے کے الیکٹرک کی ہیلپ لائن سے جواب موصول نہ ہو نے کی شکایت بھی کی۔</p>
		</section>
	</body>
</document>
