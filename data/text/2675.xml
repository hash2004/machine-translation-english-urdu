<document>
	<meta>
		<title>لڑکی نے اپنے شوہر کے نازک اعضا کاٹ دیے.</title>
		<author>
			<name>آئی بی سی اُردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/23400/</link>
			<copyright-holder>آئی بی سی اردو</copyright-holder>
		</publication>
		<num-words>289</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>فیس بک پر دوستی کے بعد کورٹ میرج اور پھرطلاق لینے والی لڑکی نے مبینہ طور پر مسلسل بلیک میلنگ سے تنگ آکراپنے سابقہ خاوندکودھوکے سے بلیوایریا میں واقع ہوٹل پر بلواکرتیزدھارآلے سے نازک عضو کاٹ ڈالا۔</p>
			<p>پولیس نے مضروب نوجوان کو تشویشناک حالت میں پمزہسپتال میں داخل کرادیاہے جبکہ لڑکی اور اس کے والد کے خلاف مقدمہ درج کرنے بعد لڑکی کو گرفتارکرلیاہے.</p>
			<p>گلی نمبر 42 سیکٹرجی سیون ٹو اسلام آباد کے رہائشی سابق ڈائریکٹراسٹیبلشمنٹ وزارت ریلوے محمدیامین کی صاحبزادی مسماۃ "ن" جمال کی تین سال قبل فیس بک پرمحلہ گوبندگڑھ گوجرانوالہ سے تعلق رکھنے والے نوجوان محمدبن زاہدعرف مومی سے دوستی ہوئی تھی۔</p>
			<p>بعدازاں یہ دوستی والدین کی مرضی کے بغیرکورٹ میرج پر پہنچی اوردوشیزہ اپنے خاوند کے ہمراہ گوجرانوالہ چلی گئی۔جہاں مبینہ طور پر اسے ذہنی اورجسمانی زیادتی کانشانہ بنایاگیاجس پر یہ شادی ناکام ہو گئی اورچند ہی ماہ بعد طلاق لے کردوشیزہ واپس والدین کے پاس اسلام آبادچلی آئی اور اس نے روزن نامی این جی اومیں ملازمت اختیارکرلی۔</p>
			<p>تاہم اس دوران مبینہ طور پر سابقہ خاوند نے فون پر اس کے ساتھ مسلسل رابطہ رکھااوراسے یہ کہتے ہوئے کہ اس کی غیراخلاقی ویڈیوموجودہے بلیک میل کرناشروع کیا۔جس پردوشیزہ نے اسے مزہ چکانے کا فیصلہ کیا۔</p>
			<p>تھانہ کوہسارمیں درج مقدمہ نمبر 149 بجرم 336 / 109 کے مطابق اٹھارہ اپریل 2016ء کودوشیزہ نے سابقہ خاوند کو دھوکے سے بلیوایریا میں واقع سٹی ہوٹل کے کمرہ نمبر 302 میں بلایا۔</p>
			<p>نوجوان گوجرانوالہ سے دن گیارہ بجے مذکورہ ہوٹل میں پہنچااوردن تقریباً دوبجے تھکاوٹ کی وجہ سے کمرہ میں سوگیا،اس دوران دوشیزہ نے تیزدھارچھری سے حملہ کر کے اپنے سابقہ شوہر کے نازک عضو کو کاٹ دیا۔</p>
			<p>معلوم ہوا ہے کہ تھانہ کوہسار کی پولیس نے دوشیزہ کو گھرسے گرفتارکرلیاہےجب کہ مضروب نوجوان کو تشویشناک حالت میں پمزہسپتال کے سرجیکل ون میں داخل کرادیاگیاہے۔</p>
		</section>
	</body>
</document>
