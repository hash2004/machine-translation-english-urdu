<document>
	<meta>
		<title>افغان شہر مزار شریف میں بھارتی قونصل خانے پرحملہ:غیرملکی خبرایجنسی</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/14337/</link>
			<copyright-holder>آئی بی سی اردو</copyright-holder>
		</publication>
		<num-words>120</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>افغانستان کے شہر مزار شریف میں بھارتی قونصل خانے پرمسلح افراد نے حملہ کر دیا جب کہ فورسز کی جوابی کارروائی میں 2 حملہ آور ہلاک ہو گئے۔</p>
			<p>غیر ملکی خبر رساں ایجنسی کے مطابق افغانستان کے شہر مزارِشریف میں بھارتی قونصل خانے پر مسلح افراد نےحملہ کر کے  قونصل خانے کے کمپاؤنڈ میں داخل ہونے کی کوشش کی جب کہ حملے کے بعد علاقہ شدید فائرنگ اور دھماکوں کی آوازوں سے گونج اٹھا۔ خبررساں ایجنسی کا کہنا ہے کہ سیکیورٹی فورسز کی جوابی کارروائی میں 2 حملہ آور ہلاک ہو گئے۔</p>
			<p>دوسری جانب بھارتی قونصل جنرل کا کہنا ہے کہ حملہ آوروں نے 20 منٹ تک قونصل خانے کے اطراف شدید فائرنگ کی جب کہ اس دوران دھماکوں کی آوازیں بھی سنی گئیں۔</p>
		</section>
	</body>
</document>
