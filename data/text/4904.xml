<document>
	<meta>
		<title>پنجاب میں ن لیگ اور سندھ میں پیپلز پارٹی نے میدان مارلیا</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8800/</link>
			<copyright-holder>آئی بی سی اردو</copyright-holder>
		</publication>
		<num-words>299</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>صوبہ سندھ کے 8 اور پنجاب کے 12 اضلاع میں بلدیاتی انتخابات کے غیرسرکاری نتائج اور غیر حتمی نتائج آنے کا سلسلہ جاری ہے، پنجاب میں مسلم لیگ ن اور سندھ میں پیپلز پارٹی سب سے آگے ہے۔</p>
			<p>پنجاب کی 2 ہزار 696 نشستوں میں سے 1894 نشستوں کےغیرسرکاری نتائج موصول ہو چکے ہیں جن کے مطابق پنجاب میں مسلم لیگ نواز نے تحریک انصاف کو دھول چٹا دی اورن لیگ 871 نشستیں حاصل کر کے سب سے آگے ہے جبکہ پنجاب میں 741 آزاد امیدوار کامیاب ہوئے ہیں ،تحریک انصاف 192 نشستیںحاصل کر کے تیسرے نمبر پر ہے۔ پنجاب میں پیپلز پارٹی صرف 33 نشستیں حاصل کر سکی ہے۔پنجاب میں ق لیگ 33 ،جماعت اسلامی 2 اور عوامی تحریک 2 نشستیں لے سکی جبکہ دیگر سیاسی جماعتوں نے 18 نشستیں حاصل کیں۔</p>
			<p>ادھر تخت لاہور پر بھی شیر کا قبضہ ہو گیا ہے ۔ 274 میں سے 220 نشستیں جیت کر مسلم لیگ ن نے سب کا صفایا کر دیا ۔ تحریک انصاف کے حصے میں صرف 12 نشستیں آئیں ۔ گجرات اور فیصل آباد میں بھی مسلم لیگ ن نے میدان مار لیا ہے۔</p>
			<p>فیصل آباد سےعابد شیرعلی کے بھائی اورچوہدری شیرعلی کے بیٹے عامر شیر کو شکست ہو گئی جبکہ اسپیکر پنجاب اسمبلی رانا اقبال کے بیٹےرانا محموداقبال اپنے گھر سے ہار گئے۔عمران خان کے چیف ا سٹاف کے بھائی چوہدری امین اور لیاقت بلوچ کے صاحبزادے سلمان بلوچ بھی ہار گئے۔</p>
			<p>دوسری جانب سندھ کی ایک ہزار 70 نشستوں میں سے 770 کے غیر سرکاری نتائج موصول ہو چکے ہیں جن میں پیپلز پارٹی نے 564 نشستیں حاصل کرلی ہیں جبکہ مسلم لیگ فنکشنل نے 51 نشستیں حاصل کیں ۔سندھ میں 130 آزاد امیدوار بھی کامیاب ہوئے ہیں۔جےیوآئی(ف) 9 ،پیپلز پارٹی ورکرز 5 اورایم کیو ایم کی 4 نشستیں ہیں،تحریک انصاف اورمسلم لیگ ن کی 3 ، 3 ،راہ حق پارٹی کی 1 نشست ہے</p>
		</section>
	</body>
</document>
