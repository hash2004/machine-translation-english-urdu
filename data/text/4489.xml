<document>
	<meta>
		<title>امریکہ کو ناک رگڑنے پر مجبور کر دیں گے</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6696/</link>
			<copyright-holder>آئی بی سی اردو</copyright-holder>
		</publication>
		<num-words>196</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ا یران کے سپریم لیڈر آیت اللہ علی خامنہ ای نے امریکہ کو سنگین نتائج کی دھمکی دیتے ہوئے کہا ہے کہ ایران جنگ نہیں چاہتا مگر تہران پر حملہ کیا گیا تو دشمن کو ناک رگڑنے پر مجبور کر دیں گے۔</p>
			<p>ایرانی رہبر اعلیٰ کا دھمکی آمیز بیان حال ہی میں ایک ویڈیو فوٹیج میں سامنے آیا ہے۔ ویڈیو میں پہلے تو امریکی صدر باراک اوبامہ کی تقاریر کے کچھ اقتباسات پیش کیے گئے ہیں جن میں اوباما نے کہا کہ ایران کو جوہری طاقت بننے سے ہر صورت میں روکنا ہے اگر بات چیت سے کام نہ بنا تو تہران کے خلاف فوجی طاقت کا آپشن موجود ہے ۔</p>
			<p>امریکی صدر کے بیانات کے ردعمل میں آیت اللہ خامنہ ای کی تقریر کے کچھ حصے پیش کیے گئے ہیں جس میں انھوں نے امریکا کو خبر دار کیا ہے کہ حملہ کرنے سے پہلے امریکا اپنے انجام کو ذہن میں رکھے۔</p>
			<p>ایرانی سپریم لیڈر کے دھمکی آمیز بیان پر مبنی بیان کو امریکی میڈیا میں بڑے پیمانے پر نشرکیا گیا۔ اس ویڈیو کو امریکی ری پبلکن پارٹی کے سیاست دان باراک اوبامہ کے خلاف اور تہران کے ساتھ جوہری معاہدے کی مخالفت میں استعمال کر رہے ہیں</p>
		</section>
	</body>
</document>
