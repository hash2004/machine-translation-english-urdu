<document>
	<meta>
		<title>سعودی پاسپورٹ ڈیپارٹمنٹ کا پانچ سال کے لیے 'اقامہ' جاری کرنے کا اعلان ، نام بھی بدل دیا</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7700/</link>
			<copyright-holder>آئی بی سی اردو</copyright-holder>
		</publication>
		<num-words>239</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>سعودی پاسپورٹ ڈیپارٹمنٹ نے غیرملکیوں کی بڑی مشکل آسان کر دی ہے اور آئندہ ہفتے سے پانچ سالوں کیلئے اقامہ جاری کرنے کا اعلان کردیاجس کااطلاق نئے اسلامی سال کے پہلے دن یعنی 15 اکتوبر سے ہوگا۔</p>
			<p>عرب میڈیا کے مطابق کمپنیاں اور غیرملکی اپنے اقامہ کی سالانہ آن لائن ہی تجدید کراسکتے ہیں اور اس کے لیے دفاتر کے چکر لگانے کی ضرورت نہیں جبکہ تجدیدشدہ کارڈ بھی کوریئرکے ذریعے پہنچ جائیں گے ۔ اگراقامے کی تجدید کرائی جاتی ہے یا پھر اپنا کفیل تبدیل کیا جاتا ہے تو پرانا کارڈ واپس کرناہوگا ۔</p>
			<p>رپورٹس کے مطابق پرانا کارڈ صرف ایک سال کیلئے ہوگا اور نئے کارڈ مقیم سروسز سے الیکٹرانیکلی تجدید ہو سکتے ہیں اور جعل سازی کی روک تھام کیلئے ان میں مقناطیسی سٹرپس لگی ہیں تاہم ان پر کوئی تاریخ تنسیخ نہیں لکھی گئی اورلفظ اقامہ کے متبادل کے طورپراس نئے کارڈ کیلئے مقیم شخص کی شناخت <annotation lang="en">(resident identity)</annotation> کا لفظ استعمال کیاگیاتاہم اس کیلئے بھی وہی فیس لاگوہوگی۔</p>
			<p>عرب نیوز کاکہناتھاکہ حکومت کی طرف سے نیا کارڈ متعارف کرانا ای سروسز پروگرام کا حصہ ہے اور جدید ٹیکنالوجی کی مدد سے طریقہ کارپر کنٹرول کو یقینی بناناچاہتے ہیں ۔</p>
			<p>ڈائریکٹوریٹ کاکہناتھاکہ ملک سے جانے ، دوبارہ آنا یا پکے پکے جانے یا اقامتی کارڈ کی تجدید سے متعلق 'مقیم ای پورٹل' کابراہ راست پاسپورٹ ڈیپارٹمنٹ سے الیکٹرانکلی رابطہ ہے جبکہ کمپنیوں کو بھی یہ سہولت دستیاب ہے کہ وہ ویب سائٹ پر اپنے کارکنان کی معلومات اپ ڈیٹ کر سکیں ۔</p>
		</section>
	</body>
</document>
