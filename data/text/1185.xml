<document>
	<meta>
		<title>مردوں کے سینے پر نپلز کیوں ہوتے ہیں ؟</title>
		<author>
			<name>حافظ محمد عزیر سالار</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/15376/</link>
			<copyright-holder>آئی بی سی اردو</copyright-holder>
		</publication>
		<num-words>630</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>ہم میں سے اکثر لوگ سوچتے ہیں کہ مردوں کو جب ضرورت ہی نہیں ہوتی تو ان کے <annotation lang="en">Nipples</annotation> آخر کیوں ہوتے ہیں___؟</p>
			<p>'پہلے مرغی آئی یا انڈہ' کی طرح اس ناقابل فہم سوال کا جواب بھی ہمارے پاس نہیں ہے-</p>
			<p>البتہ سائنس کے پاس اس مشکل ترین سوال کا جواب بھی ہے-</p>
			<p>" پیدائش کے عمل کو مختصراً اور آسان ترین الفاظ میں سمجھنے کے لیے پانچ ستاروں کی درمیانی تحریر پڑھیے...!!!</p>
			<p>اگر آپ کو تفصیل سمجھنے سے غرض نہیں تو صرف موضوع سمجھ لیجیے اور پانچ ستاروں کی درمیانی تحریر کو چھوڑ کر باقی پوسٹ پڑھ لیجیے جو کہ زیادہ قیمتی ہے "</p>
			<p>***** ڈی این اے: <annotation lang="en">DNA</annotation> ہر جاندار خلیے میں موجود ایک زپ نما مالیکیول ہے، تخلیق کا پورا عمل اسی میں چھپا ہے، ویسے تو <annotation lang="en">DNA</annotation> میں ایک پوری کائنات چھپی ہے، لیکن اس وقت ہمارا موضوع <annotation lang="en">DNA</annotation> نہیں بلکہ <annotation lang="en">Chromosome</annotation> ہے-</p>
			<p>کروموسوم: <annotation lang="en">Chromosomes</annotation> تخلیق کے مرکزی کردار ہیں-</p>
			<p>ہمارے نیوکلیئس کے اندر 46 کروموسومز ہوتے ہیں اور ایک مردانہ سپرم میں 23 کروموسومز ہوتے ہیں جبکہ ایک زنانہ بیضے میں بھی 23 کروموسومز ہوتے ہیں اور تخلیق کے عمل میں کروموسومز کے یہی 23 جوڑے حصہ ڈالتے ہیں، ہر جوڑا مختلف خصوصیات کا حامل ہوتا ہے،</p>
			<p>خصوصیات: مثلاً بچے کی فیزیک ،نیچر یعنی طبیعت، رنگ، ہاتھوں پیروں کی بناوٹ، قد، نین نقوش، ذہانت یہاں تک کے آنکھوں اور بالوں کے رنگ اور ہر ہر خصوصیت کا تعین کروموسومز کے یہی 23 جوڑے کرتے ہیں اور انہی 23 میں سے 1 جوڑا جنس کا تعین بھی کرتا ہے، جنس کا تعین کرنے والے کروموسومز کی شکل انگریزی کے حروف ایکس X اور وائے Y سے مشابہت رکھتی ہے تبھی انہیں ایکس اور وائے کروموسومز کہا جاتا ہے- )</p>
			<p>ماں کی طرف سے جنس کا تعین کرنے والے دونوں کروموسومز ہمیشہ <annotation lang="en">XX</annotation> ہوتے ہیں اس لیے ماں ڈی این اے کا جو بھی آدھا حصہ ٹرانسفر کرے ہر دو صورتوں میں ایکس کروموسومز ہی ٹرانسفر ہوگا،</p>
			<p>جبکہ باپ کی طرف سے جنس کا تعین کرنے والے دو کروموسومز میں سے ایک ہمیشہ X اور دوسرا یا تو X ہوگا یا Y، اس لیے باپ کی طرف سے ڈی این اے کا آدھا ٹرانسفر کیا جانے والا حصہ کبھی تو وائے کروموسوم ٹرانسفر کر دیتا ہے کبھی ایکس، آسان لفظوں میں یہ سسٹم "ٹاس" کی ہی طرح کام کرتا ہے، یعنی بائے چانس، ہیڈ یا ٹیل، *****</p>
			<p>"مرد کی پیدائش کے عمل کی شروعات میں ہمیشہ ایکس کروموسوم ہی نشوونما پاتا ہے اور پہلے پانچ سے چھ ہفتے ہر شخص، جی ہاں ہر شخص عورت ہی کی طرح بنتا ہے اور پھر پینتیس سے چالیس دن کے بعد وائے کروموسوم ایکٹو ہوتا ہے، یوں زنانہ آرگنز کی تخلیق رک جاتی ہے اور مردانہ آرگنز کی تخلیق شروع ہوتی ہے-</p>
			<p>مردوں کے سینے پر نظر آنے والے یہ نپلز اسی پیچیدہ تخلیقی عمل کی چغلی کھاتے ہیں-"</p>
			<p>اس سب سے یہ بھی ثابت ہوا کہ پیدا ہونے والے بچے کی جنس کا انحصار سو فیصد مرد پر ہوتا ہے لیکن علم و تحقیق سے نا آشنا معاشرے میں طعنے عورت کو دیئے جاتے ہیں- یہاں جب ایک عورت مسلسل لڑکیاں پیدا کرتی ہے تو مرد دوسری عورت تلاش کرتا ہے، حالانکہ سائنسی اصول کے تحت تو عورت کو دوسرا مرد تلاش کرنا چاہئیے : )</p>
			<p>اور ہاں.... اب یہ سب کچھ جان لینے کے بعد "آپ کو" عورت کو خود سے کمتر سمجھنے سے باز آ ہی جانا چاہیے-</p>
			<blockquote>
				<p>ضروری نوٹ</p>
			</blockquote>
			<heading>پاکستان کا میڈیا ہمیں سائنس اور ٹیکنالوجی سے دور لے کر جا رہا ہے، ہمارے سو سے زائد ٹیلی ویژن چینلز سائنس اور ٹیکنالوجی کے متعلق کوئی ایک پروگرام دکھانے سے بھی قاصر ہیں، البتہ میڈیا پر فضولیات اور لغویات پےشمار، ایسے میں ہمیں بحیثیت فرد اور بحیثیتِ کمیونٹی سائنس کو سمجھنے اور اس کے متعلق جاننے اور کائنات پر غور فکر کرنے کی ازخود کوشش کرنی ہے-</heading>
		</section>
	</body>
</document>
