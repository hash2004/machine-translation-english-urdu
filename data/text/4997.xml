<document>
	<meta>
		<title>موبائل فون دیر تک چارج رکھنے کےآسان طریقے</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/9123/</link>
			<copyright-holder>آئی بی سی اردو</copyright-holder>
		</publication>
		<num-words>478</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>یہ تو ہم سب جانتے ہیں کہ سمارٹ فون کی بیٹری بہت تیزی سے کم ہوتی ہے اور اس کی بیٹری کے وقت کو بڑھانے کے لئے مختلف طریقے اپنائے جاتے ہیں۔ ذیل میں ہم آپ کوایسے طریقے بتائیں گے کہ آپ کے اینڈرائڈ موبائل کابیٹری ٹائم بڑھ جائے گا۔</p>
			<p>پاور سیوئنگ موڈ کا استعمال</p>
			<p>اکثر اینڈرائڈموبائلز میں کمپنیوں نے یہ موڈ رکھا ہوا ہے اور جب بیٹری ایک خاص حد پر پہنچ جاتی ہے تو یہ موڈ خود بخود آن ہو جاتا ہے۔ اگر آپ کے فون میں یہ موڈ نہ ہو تو آپ ایک ایپ 'جوس ڈیفنڈر' انسٹال کر لیں۔</p>
			<p>اپنے فون کو خودکار بنائیں</p>
			<p>موبائل کی بیٹری اس وقت بہت تیزی سے کم ہوتی ہے جب وہ خود بخود وائی فائی اور دیگر سافٹ وئیرز آن کر دے۔ اگر آپ ایپ 'ٹاسکر 'یا آٹومیلٹیٹ' انسٹال کر لیں اور ا س میں ایسی کمانڈز دے دیں جن میں صرف بوقت ضرورت ضروری اشیاءآن ہوں تو آپ کے موبائل کی بیٹری کا وقت بڑھ جائے گا۔</p>
			<p>استعمال نہ ہونے والی 'ایپ' کو ڈیلیٹ کر دیں</p>
			<p>ایسی ایپس جو آپ استعمال نہیں کرتے انہیں ڈیلیٹ یا غیر فعال کردیںکیونکہ یہ ایپ بھی بیٹری کا وقت کم کر دیتی ہیں۔</p>
			<p>ہوم سکرین کو صاف رکھیں</p>
			<p>اس بات کو یقینی بنائیں کہ ہوم سکرین پر غیر ضروری ایپس موجود نہ ہوں کیونکہ اگر آپ کے ہوم پیج پر ایپس کی بھرمار ہو گی تو موبائل کی بیٹری بہت تیزی سے کم ہوتی جائے گی۔</p>
			<p>ڈسپلے لائیٹ</p>
			<p>اگر آپ کی سکرین کی لائیٹ زیادہ یر تک آن رہے تو یہ بہت زیادہ بیٹری استعمال کرے گی اور آپ کی بیٹری جلد ختم ہو جائے گی۔ جتنی جلدی سکرین کی لائیٹ بند ہو گی اتنا ہی اچھا ہے۔ اسی طرح سکرین کی چمک <annotation lang="en">(brightness)</annotation> کو بھی کم رکھیں۔</p>
			<p><annotation lang="en">Vibration</annotation> بند رکھیں</p>
			<p>کچھ لوگ رنگ ٹون کے ساتھ <annotation lang="en">vibration</annotation> کو بھی آن رکھتے ہیں جس کی وجہ سے بیٹری کا وقت کم ہوتا جاتا ہے۔ اس کے لئے ضروری ہے کہ آپ <annotation lang="en">vibration</annotation> کو آف کر دیں ۔</p>
			<p>نوٹیفیکیشن بند کر دیں</p>
			<p>ہر بار جب کوئی آپ کی پوسٹ وغیرہ پر کمنٹ کرتا ہے تو ایک نوٹیفیکیشن موصول ہوتا ہے گو کہ آپ کو یہ علم رہتا ہے کہ کیا ہو رہا ہے لیکن اس سے بیٹری ٹائم کم ہو جاتا ہے۔ کچھ ایپس ایسی بھی ہیں جو آپ کو وقت بے وقت نوٹیفیکیشن بھیجتی رہتی ہیں۔ آپ کے لئے ضروری ہے کہ نوٹیفیکیشن کو بند کر دیں۔</p>
			<p>جی پی ایس بند رکھیں</p>
			<p>جی پی ایس بھی ان چیزوں میں سے ایک ہے جو بیٹری ٹائم کو کم کرتا ہے۔ گو کہ گی پی ایس ایک سہولت ہے لیکن بعض اوقات آپ کو اس کی ضرورت نہیں ہوتی لہذا آپ اسے بوقت ضرورت آ ن کریں۔</p>
			<p>پروسیسر کی سپیڈ کم کر دیں</p>
			<p>یہ ایک انتہائی اقدام ہوتا ہے اور بہت زیادہ مجبوری میں اٹھایا جا سکتا ہے۔ آپ کو با آسانی ایسی ایپس مل جاتی ہیں جن سے آپ یہ کام لے سکتے ہیں۔</p>
		</section>
	</body>
</document>
