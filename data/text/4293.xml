<document>
	<meta>
		<title>سندھ میں کلاشنکوف کے 4 لاکھ لائسنس کس نے تقسیم کئے؟</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/5625/</link>
			<copyright-holder>آئی بی سی اردو</copyright-holder>
		</publication>
		<num-words>459</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>مسلم لیگ ضیاءکے صدر اور رکن قومی اسمبلی محمداعجازالحق نے کہا ہے کہ ملک کو لوٹنے والے اگر صرف بنکوں کے قرضے واپس کر دیں تو پاکستان کو کسی بیرونی امداد کی ضرورت نہیں،</p>
			<p>نیب کو حکومت اپوزیشن سے آزادی دی جائے اور جوڈیشل احتساب بیورو بنایاجائے،</p>
			<p>وزیراعظم نواز شریف نظریہ پاکستان کے تحفظ کیلئے کام کریں،</p>
			<p>جمہوریت اس وقت تک کامیاب ہے جب تک اسے جمہوری انداز میں چلائیں،</p>
			<p>پاکستانی قوم دہشتگردی کی خلاف ایک صفحے پر ہے اور انشاءاللہ ہمیں اس میں کامیابی ہوگی۔</p>
			<p>سابق صدر جنرل محمد ضیاءا لحق اورشہدائے بہاولپور کی 27 ویں برسی کے موقع پر فیصل مسجد کے سامنے اجتماع سے خطاب کرتے ہوئے محمداعجازالحق نے کہا کہ آج افواج پاکستان دہشتگردی کی خلاف جہاد کر رہی ہیں کراچی میں قیام امن کیلئے آپریشن کر رہی ہیں</p>
			<p>افواج پاکستان کے اقدامات کی بدولت اس مرتبہ لوگوں نے عید سکون سے منائی اور جشن آزادی کو جس انداز میں منایا ہے اس نے ثابت کیا کہ لوگ واقعی دہشتگردی سے آزاد ہو گئے</p>
			<p>جنرل راحیل شریف کی قیادت میں پاک فوج ملک سے دہشتگردی کے مکمل خاتمے کیلئے کوشاں ہے</p>
			<p>اعجازالحق نے کہا کہ پیپلز پارٹی کی گزشتہ حکومت نے صرف سندھ میں کلاشنکوف کے چار لاکھ لائسنس تقسیم کئے جس کی وجہ سے وہاں دہشتگردی ہو رہی ہے</p>
			<p>صدر ضیاءالحق کے گیارہ سالوں میں ملک میں کوئی دہشتگردی نہیں تھی جب جہاد افغانستان جاری تھا لوگ اس وقت لنڈی کوتل میں بیٹھ کر کڑاہی گوشت کھارہے تھے سارے شہر پرامن تھے</p>
			<p>جن لوگوں کو اسلام اورکلمہ کاپتہ نہیں وہ پاکستان کی قیادت کیسے کرینگے</p>
			<p>اعجازالحق نے کہا کہ پاکستان کے 97 فیصد لوگ آج بھی ضیاءالحق شہید کو یاد کرتے ہیں</p>
			<p>ضیاءالحق نے آٹھ اسلامی ممالک آزاد کروائے، وہاں مسجدوں پر 80 سالوں سے تالے پڑے ہوئے تھے آج وہاں اللہ اکبر کی صدائیں گونجتی ہیں</p>
			<p>انہوں نے کہا کہ کوئی ایک شخص بھی دہشتگردی میں ملوث نہیں پایا گیا جس کا تعلق مدرسوں سے ہو۔</p>
			<p>1977 سے 1987 تک کوئی اسرائیلی فوجی پاکستان میں تربیت کیلئے نہیں تھا</p>
			<p>جب روس نے افغانستان پر حملہ کیا تو 1979ء سے 1981ء تک پاکستان کے سوا کوئی ملک بھی مقابلے میں کھڑا نہیں ہوا تھا</p>
			<p>روس کو نہ صرف پسپائی ہوئی بلکہ ٹکڑے ٹکڑے بھی ہو گیا</p>
			<p>انہوں نے کہا کہ آج بھی اگر اس ملک کو بچانا ہے تو نظریہ پاکستان کو اپنا مشن بنانا ہوگا کیونکہ پاکستان کا مطلب لاالہ الااللہ کے سوا کچھ نہیں۔</p>
			<p>اعجازالحق نے کہا کہ ضیاءالحق نے گیارہ سال حکومت کی مگر وفات کے بعد ان کے اکاﺅنٹ میں صرف سوا دولاکھ روپے موجود تھے</p>
			<p>انہوں نے کہا کہ جب آصف علی زرداری کے صرف ایک کارندے عزیر بلوچ کوپکڑا گیا تو انہوں نے پاک فوج کے جرنیلوں کی خلاف زہراگلنا شروع کر دیا</p>
			<p>اعجاز الحق کہتے ہیں کہ ایم کیو ایم کو مشورہ دیا تھا کہ اپنے اندر سے چوروں ڈاکوﺅں کو نکالو اور لندن سے چھٹکارا حاصل کر لو</p>
		</section>
	</body>
</document>
