<document>
	<meta>
		<title>جامع مسجد دہلی کے امام ہندو لڑکی کو بہو بنانے پر راضی</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7399/</link>
			<copyright-holder>آئی بی سی اردو</copyright-holder>
		</publication>
		<num-words>209</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>دہلی کی جامع مسجد کے شاہی امام احمد بخاری کے صاحبزادے شعبان بخاری نے غازی آباد کی ایک ہندولڑکی سے شادی کرنے کا فیصلہ کیا ہے ،</p>
			<p>دونوں کا ایک عرصے سے تعلق تھا۔ اس سے پہلے شاہی امام اس شادی کے خلاف تھے لیکن لڑکی کی طرف سے اسلام کی پیروی کرنے پر اتفاق ہونے کے بعدراضی ہو گئے ہیں اور لڑکی قرآن مجید کی تلاوت کر رہی ہے ۔لڑکی کا نام سامنے نہیں آسکاتاہم شادی کی تیاریاں شروع کر دی گئی ہیں جو 13 نومبر کو طے پائی ہے اور دعوت ولیمہ 15 نومبر کوہوگی ،</p>
			<p>اس ضمن میں ماہی پالپور میں ایک فارم ہاوس بک ہوچکاہے ۔یہاں یہ امر بھی قابل ذکرہے کہ شاہی امام احمد بخاری اپنے صاحبزادے شعبان کو گزشتہ سال نومبر میں جامع مسجد میں ہونیوالی ایک تقریب میں اپنا جانشین مقررکرچکے ہیں ۔</p>
			<p>شعبان بخاری کی شادی کی خبر سامنے آنے کے بعدبھارت کے مسلمان حلقوں میں ایک نئی بحث شروع ہو گئی ہے کہ بھار ت میں ہندووں نے مسلمانوں کا جینا دوبھر کررکھاہے لیکن شاہی امام کا خاندان ایک ہندولڑکی کو اپنی بہو بنانے پر تلا ہے تو دوسری طرف دفاع کرنےوالے لوگوں کا خیال ہے کہ لڑکی اگر ہندومذہب چھوڑ کر اسلام کی پیروی کرناچاہتی ہے تو اسے بہو بنانے میں کوئی مضائقہ نہیں۔</p>
		</section>
	</body>
</document>
