<document>
	<meta>
		<title>کینسر کے مریض فاخر آفریدی نے کینسر اسپتال پشاور کا افتتاح کر دیا ۔</title>
		<author>
			<name>بشریٰ بٹ</name>
			<gender>Female</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/13998/</link>
			<copyright-holder>آئی بی سی اردو</copyright-holder>
		</publication>
		<num-words>254</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پشاور......پشاور میں شوکت خانم میموریل کینسر اسپتال کا افتتاح کر دیا گیا، اس موقع پر خطاب کرتے ہوئے عمران خان کا کہنا ہے کہ اسپتال بنانے کی مہم نے ان کی کردار سازی میں اہم کردار ادا کیا، تمام تر مشکلات کے باوجود اسپتال کے 75 فیصد مریضوں کا مفت علاج ہو رہا ہے۔</p>
			<blockquote>
				<p>امید کی ایک اور کرن چمکی، پشاور میں بھی کینسر کو شکست دینے کے لیے شوکت خانم میموریل کینسر اسپتال قائم کر دیا گیا، اسپتال کا افتتاح کینسر کے ایک ننھے مریض سے کروایا گیا۔</p>
			</blockquote>
			<p>اس موقع پر خطاب کرتے ہوئے عمران خان کا کہنا تھا کہ شوکت خانم دنیا کا واحد اسپتال ہے جہاں 75 فیصد مریضوں کا علاج مفت کیا جاتا ہے۔</p>
			<p>عمران خان نے شوکت خانم کی تعمیر کے لیے چلائی جانے والی مہم کو اپنی کریکٹر بلڈنگ میں بہت اہم قرار دیا۔ ان کا کہنا تھا کہ کینسر اسپتال کی تعمیر ان کی زندگی کی تمام خوشیوں پر حاوی ہے،وہ اس مہم کے دوران دنیا کے بہترین لوگوں سے ملے اور ان میں برداشت بھی آئی۔</p>
			<blockquote>
				<p>پہلی تصویر 1994 لاہور شوکت خانم ہسپتال کے افتتاح کی ہے، جب خان صاحب نے اس کا افتتاح سمیرا یوسف نامی پھلی کینسر مریضہ سے کروایا، آج یہ لڑکی مکمل صحتیاب ہو کر شوکت خانم لاہور میں جاب پر ہے، جبکہ دوسری تصویرآج پشاور میں شوکت خانم کے افتتاح کی ہے، اس کا افتتاح بھی خان صاحب نے اس ہسپتال کے پھلے رجسٹرڈ کینسر مریض فاخر آفریدی سے کروایا، انشاءاللہ یہ بجہ بھی مکمل صحتیاب ہو کر خان صاحب کے مشن کو آگے بڑھائے گا</p>
			</blockquote>
		</section>
	</body>
</document>
