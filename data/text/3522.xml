<document>
	<meta>
		<title>بجٹ میں کیا بتایا گیا، کیا چھپایا گیا. صحافیوں کی کہانیاں</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/27338/</link>
			<copyright-holder>آئی بی سی اردو</copyright-holder>
		</publication>
		<num-words>2426</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<blockquote>
				<p>اسلام آباد (نمائندہ خصوصی ) وفاقی حکومت نے آئندہ مالی سال 2016-17ءکے وفاقی بجٹ میں آئی ڈی پیز کی بحالی اور سیکیورٹی کے لئے 100 ارب روپے رکھنے کی تجویز دیدی ،</p>
			</blockquote>
			<p>جمعہ کو وزیر خزانہ سینیٹر اسحق ڈار نے بجٹ تقریر کے دوران قومی اسمبلی کو آگاہ کیا کہ دہشت گردوں کی خلاف قبائلی علاقوں میں آپریشن ضرب عضب میں بڑی کامیابیاں حاصل ہوئی جس پر افواج پاکستان مبارکباد کے مستحق ہیں ،انہوں نے آگاہ کیا کہ دہشت گردی کی خلاف جنگ کے دوران شمالی وزیر ستان سمیت قبائلی علاقوں سے بے دخل ہونیوالے آئی ڈی پیز کی با عزت واپسی اور دوبارہ آباد کاری کیلئے حکومت نے وفاقی بجٹ میں سو ارب روپے رکھے ہیں ،</p>
			<blockquote>
				<p>اسلام آباد (نمائندہ خصوصی ) حکومت نے رواں مالی سال کے مقابلے میں آئندہ مالی سال 2016-17ءکے وفاقی بجٹ میں دفاعی بجٹ کیلئے 79 ارب روپے کا اضافہ کرتے ہوئے 860 ارب روپے مختص کر دیئے ۔</p>
			</blockquote>
			<p>بجٹ دستاویزات کے مطابق حکومت نے رواں مالی سال 781 ارب روپے کا دفاری بجٹ منظور کیا تھا تاہم نظر ثانی کے بعد یہ بجٹ بڑھا کر 799 ارب روپے کر دیا گیا اور آئندہ مالی سال میں دفاع کی مد میں 860 ارب روپے مختص کئے گئے ہیں ، رواں مالی سال کے اصل دفاعی بجٹ کے مقابلے میں دفاعی بجٹ میں 79 ارب جبکہ نظر ثانی بجٹ کے مقابلے میں 61 ارب روپے کا اضافہ ہو گا ۔ دستاویز کے مطابق پاک فوج کا 371 ارب روپے سے بڑھا کر 409 ارب روپے کر دیا گیا ہے، رواں مالی سال کا پاک فضائیہ کے 164 ارب روپے کا بجٹ ّآئندہ مالی سال کیلئے بڑھا کر 182. 7 ارب روپے کر دیا گیاجبکہ پاک بحریہ کیلئے رواں مالی سال کیلئے منظور شدہ 84. 9 ارب سے بڑھا کر آئندہ مالی سال میں 93. 36 ارب روپے کر دیا گیا، دفاعی پیداوار کے اداروں کیلئے رواں مالی سال 160. 79 ارب روپے کی منظوری دی گئی تھی جسے بڑھا کر آئندہ مالی سال کیلئے 174. 84 ارب روپے کر دی گئی جو دفاعی بجٹ کا حصہ ہے ۔</p>
			<p>پاک فوج ملازمین کی تنخواہوں سے متعلق اخراجات پر آئندہ مالی سال میں 229 ارب ، فضائیہ 38 ارب اور نیوی 25 ارب روپے خرچ کرئے گی ، فوج نے آپریٹنگ اخراجات کی مد میں 73. 6 ارب روپے، فضائیہ نے 31 ارب اوربحریہ نے 11 ارب روپے مختص کئے گئے ہیں ، فوج کے فزیکل اثاثے نئے مالی سال میں 49. 96 ارب کے ہونگے ، ائیر فورس کے 88. 3 ارب جبکہ پاک بحریہ کے 43. 3 ارب روپے ہونگے ، تینوں افواج کے فزیکل اثاثوں میں اضافہ دیکھنے میں آیا ہے ، تینوں فورسز کے ملازمین کی تنخواہوں کی اخراجات میں رواں سال کے مقابلے میں ایک ارب روپے کا اضافہ ہو گا اور یہ 326 ارب روپے سے بڑھ کر 327 ارب روپے ہو جائینگے ۔</p>
			<p>کی جانب سے پیش کئے گئے آئندہ مالی سال 2016-17کے وفاقی بجٹ میں وزیر اعظم آفس رواں مالی سال کے مقابلے میں ۔۔۔کروڑ روپے (رواں سال 7 کروڑ) کا اضافہ تجویز کیا گیا، جبکہ وزیر اعظم کے مشیروں اور معاونین خصوصی کیلئے مختص بجٹ میں بھی اضافہ تجویز کیا گیا،</p>
			<blockquote>
				<p>اسلام آباد (نمائندہ خصوصی ) حکومت نے وزیر اعظم آفس کے بجٹ میں بھی 4 کروڑ روپے کا اضافہ کر دیا ہے۔</p>
			</blockquote>
			<p>بجٹ دستاویز کے مطابق وزیر اعظم آفس کا بجٹ رواں مالی سال کے 84 کروڑ 20 لاکھ روپے سے بڑھا کر آئندہ مالی سال کیلئے 88 کروڑ 15 لاکھ روپے کر دیا گیا ہے، جس میں ملازمین اور افسران کی تنخواہوں ، الاونسز کی مد میں 59 کروڑ 93 لاکھ روپے سے زئاد خرچ ہونگے جبکہ آپریٹنگ اخراجات کی مد میں 12 کروڑ 58 لاکھ روپے تجویز کئے گئے ہیں ، ریٹائرڈ ہونیوالے ملازمین کی بہبود کیلئے 79 لاکھ روپے روپے، گرانٹ سبسڈیز اور قرضوں کی معافی کی مد میں 7 کروڑ 50 لاکھ روپے، فزیکل اثاثوں کیلئے 1 کروڑ 23 لاکھ روپے، روپے، گاڑیوں اور دیگر سامان کی مرمت کیلئے 2 کروڑ 23 لاکھ روپے مختصکئے گیا ہے، دستاویز کے مطابق وزیر اعظم آفس پبلک کا بجٹ رواں مالی سال کے 38 کروڑ 60 لاکھ روپے سے بڑھا کر آئندہ مالی سال کیلئے 40 کروڑ 69 لاکھ روپے ہو گا جبکہ وزیر اعظم آفس انٹرنل کا بجٹ 48 کروڑ روپے سے زائد ہو گا ۔ وزیر اعظم کی خیرات اور تحائف دینے کی رقم کی حد 25 لاکھ روپے سے بڑھا کر 40 لاکھ روپے کر دی گئی ، وزیر اعظم کے گاڑیوں کے قافلے پررواں مالی سال کے 3 کروڑ 73 لاکھ روپے سے بڑھا کر 3 کروڑ 90 لاکھ ورپے کر دیا گیا ۔وزیر اعظم کے اسٹیٹ گارڈن پر رواں مالی سال کے 2 کروڑ 74 لاکھ روپے سے کم کر کے آئندہ مالی سالکیلئے 2 کروڑ 61 لاکھ روپے مختص کئے گئے ہیں ۔۔۔</p>
			<blockquote>
				<p>اسلام آباد ( ) وفاقی حکومت نے آئندہ مالی سال کے بجٹ 2016-17ءمیں کھیلوں کے شعبے کو ایک بار پھر نظر انداز کرتے ہوئے کھربوں روپے کے وفاقی بجٹ میں پاکستان سپورٹس بورڈ کے ذریعے ملک میں کھیلوں کے ترقیاتی منصوبوں پر صرف 63 کروڑ 8 لاکھ روپے روپے مختص کر دیئے</p>
			</blockquote>
			<p>، غیر ترقیاتی بجٹ کی مد میں پاکستان سپورٹس بورڈ کیلئے آئندہ مالی سال میں 99 کروڑ 50 لاکھ روپے مختص کئے جائینگے جبکہ وفاقی وزیر منصوبہ بندی احسن اقبال کے حلقہ میں جاری سپورٹس کمپلیکس کی تعمیر کومکمل کرنے کیلئے 45 کروڑ روپے کے کثیر فنڈز بھی شامل ہیں ۔ بجٹ دستاویز کے مطابق مالی سال 2016-17ءکیلئے پبلک سیکٹر ڈویلپمنٹ پروگرام میں پاکستان سپورٹس بورڈ کی صرف دو نئی سکیموں کو شامل کیا گیا ہے جن میں مختلف شہروں میں ہاکی کے آسٹرو ٹرف کیلئے 5 کروڑ روپے جبکہ سوات میں ہاکی کی نئی آسٹرو ٹرف کیلئے 6 کروڑ روپے رکھے گئے ہیں ، دستاویز کے مطابق جاری 4 ترقیاتی منصوبوں کیلئے آئندہ مالی سال 2016-17ئمیں 52 کروڑ روپے مختص کئے گئے ہیں جن میں وفاقی وزیر منصوبہ بندی کمیشن احسن اقبال کے حلقہ ناروال میں اڑھائی ارب روپے کی لاگت سے شروع کئے گئے سپورٹس کمپلیکس کی تعمیر کیلئے رواں مالی سال 1 ارب 14 کروڑ روپے خرچ ہونے کے بعد آئندہ مالی سال 2016-17ءکیلئے 45 کروڑ روپے رکھے گئے ہیں جبکہ پاکستان سپورٹس کمپلیکس اسلام آباد میں بائیو میکینکس لیب قائم کرنے کیلئے 1 کروڑ 88 لاکھ روپے، نیشنل گیمز کیلئے 5 کروڑروپے اور گلگت میں ہاکی ٹرف کیلئے 20 لاکھ روپے شامل ہیں ۔بجٹ دستاویز کے مطابق غیر ترقیاتی بجٹ کی مد میں پاکستان سپورٹس بورڈ کیلئے آئندہ مالی سال میں 99 کروڑ 50 لاکھ روپے مختص کئے جائینگے جو پاکستان سپورٹس بورڈ کے ملازمین کی تنخواہوں ، پنشنز، سپورٹس فیڈریشنز کو دی جانیولای گرانٹس، انٹرنیشنل ایونٹس میں پاکستانی دستوں کی شرکت سمیت دیگر امور پر خرچ کئے جائینگے ۔۔۔(افضل جاوید )</p>
			<blockquote>
				<p>
					<blockquote>
						<p>اسلام آباد (نمائندہ خصوصی )</p>
					</blockquote>
					<blockquote>
						<p>قومی سلامتی ڈویژن کیلئے مختص بجٹ میں بھی 20 لاکھ روپے کا اضافہ کر دیا گیا ہے</p>
					</blockquote>
				</p>
			</blockquote>
			<p>اور وزیر اعظم کے مشیر برائے قومی سلامتی ناصر جنجوعہ کے ماتحت قومی سلامتی ڈویژن کا بجٹ 4 کروڑ 30 لاکھ روپے سے بڑھا کر 4 کروڑ 50 لاکھ روپے کر دیا گیا ۔ بجٹ دستاویز کے مطابق مختص شدہ رقم میں سے 2 کروڑ 30 لاکھ روپے ملازمین کی تنخواہوں اور الاونسز پر خرچ ہونگے جبکہ آپریٹنگ اخراجات کیلئے ایک کروڑ 62 لاکھ روپے، ریٹائرڈ ہونیوالے ملازمین کیلئے 20 لاکھ روپے، فزیکل اثاثوں کیلئے 18 لاکھ اور گاڑیوں کی مرمت وغیرہ کیلئے 10 لاکھ سے زائد رقم مختص کی گئی ہے ۔</p>
			<blockquote>
				<p>وفاقی وزراء،وزراءمملکت ، وزیر اعظم کے مشیران اور معاونین خصوصی سمیت ان کے اسٹاف پر اٹھنے والے اخراجات میں بھی آئندہ مالی سال کے وفاقی بجٹ میں 93 لاکھ روپے کا اضافہ کر دیا گیا ہے</p>
			</blockquote>
			<p>جبکہ وزیر اعظم کے مشیران اور معاونین خصوصی کا بجٹ بھی بڑھا دیا گیا ہے، مجموعی طور پر وفاقی وزراءوزراءمملکت ، وزیر اعظم کے مشیران اور معاونین خصوصی کی تنخواہوں اور مراعات ور ان کے اسٹاف پر اٹھنے والے اخراجات کی مد میں 17 کروڑ 39 لاکھ 18 ہزار روپے مختص کئے گئے ہیں ، جو کہ رواں مالی سال میں 16 کروڑ 60 لاکھ روپے تھے ، بجٹ دستاویز کے مطابق وفاقی وزراءاور وزراءمملکت ، ان کے اسٹاف کی تنخواہوں ، الاونسز ، ان کی گاڑیوں کی مرمت پر مجموعی طور پر 14 کروڑ 20 لاکھ روپے خرچ ہونگے جو کہ رواں سال میں 13 کروڑ 60 لاکھ روپے تھے ، وزیر اعظم کے مشیران ، ان کے ملازمین کی تنخواہوں اور دیگر سفری اخراجات پر ایک کروڑ 44 لاکھ روپے سے زائد خرچ ہونگے جبکہ رواں سال یہ رقم 1 کروڑ 35 لاکھ روپے تھی ۔ معاونین خصوصی کی تنخواہوں اور سفری اخراجات کیلئے ایک کروڑ 75 لاکھ روپے مختص کئے گئے جو کہ رواں سال 1 کروڑ 65 لاکھ روپے تھے ۔</p>
			<blockquote>
				<p>اسلام آباد (نمائندہ خصوصی ) وفاقی حکومت نے انٹیلی جنس بیورو (آئی بی ) کیلئے آئندہ مالی سال 2016-17ءکے وفاقی بجٹ میں 23 کروڑ روپے کا اضافہ کر تے ہوئے 4 ارب 53 کروڑ روپے سے زائد کر دیا گیا</p>
			</blockquote>
			<p>تاہم انٹیلی جنس بیورو کا بجٹ ایک لائن پر مبنی ہے کہ پیسہ انٹیلی جنس بیورو کیسے خرچ کرئے گی اس کا بجٹ دستاویز میں کوئی ذکرنہیں گیا گیا ہے ۔ بجٹ دستاویز کے مطابق وفاقی بجٹ 2015-16ءکیلئے انٹیلی جنس بیورو کا 4 ارب 30 کروڑ روپے کا بجٹ منطور کیا تھا جو مالی سال 2016-17ءمیں بڑھا کر 4 ارب 53 کروڑ روپے کر دیا گیا تاہم بجٹ دستاویزات میں یہ تفصیلات فراہم نہیں کی گئی کہ انٹیلی جنس بیورو یہ اخراجات کس مد میں کرئے گا ۔</p>
			<blockquote>
				<p>اسلام آباد (نمائندہ خصوصی ) آئندہ مالی سال کے بجٹ میں قومی اسمبلی سیکرٹریٹ کے بجٹ میں بھی 47 کروڑ روپے سے زئاد کا اضافہ کر دیا گیاجبکہ سینیٹ کا بجٹ بھی 1 ارب 73 کروڑ سے بڑھا کر 1 ارب 98 کروڑ روپے کر دیا جائیگا ۔</p>
			</blockquote>
			<p>بجٹ دستاویز کے مطابق قوی اسمبلی کے ملازمین کی تنخواہوں ، گاڑیوں کی مرمت ، فزیکل اثاثوں اور آپریٹنگ اخراجات کی مد میں یہ بجٹ استعمال کیا جائیگا ، اسمبلی سیکرٹریٹ کیلئے مختص بجٹ 1 ارب 30 کروڑسے بڑھا کر 1 ارب 42 کروڑ روپے کر دیا گیا، راکین قومی اسمبلی کی تنخواہوں ، الاونسز اور سفری اخراجات پر 1 ارب 50 کروڑ روپے خرچ ہونگے جو کہ رواں مالی سال 1 ارب 21 کروڑ روپے ہیں ، سپیکر اور ڈپٹی سپیکر کی صوابدیدی گرانٹس 10 لاکھ روپے جبکہ قائد حزب اختلاف کی صوابدادی گرانٹ 6 لاکھ روپے ہی رکھی گئی ہے ، سپیکر، ڈپٹی سپیکر قومی اسمبلی اور ان کے اسٹاف کیلئے مختص بجٹ 4 کروڑ 66 لاکھ روپے سے بڑھا کر 5 کروڑ 22 لاکھ روپے سے زائد کر دیا جائیگا ۔ اپوزیشن لیڈر کے آفس کا بجٹ 1 کروڑ 48 لاکھ روپے سے بڑھا کر 1 کروڑ 56 لاکھ روپے کیا جا رہا ہے، کشمیر کمیٹی کا بجٹ 6 کروڑ روپے سے بڑھا کر 6 کروڑ 61 لاکھ جبکہ قائمہ کمیٹیوں کے چیئرمینوں کا بجٹ 21 روڑ 32 لاکھ سے بڑھا کر 23 روڑ 73 لاکھ روپے کرنے کی تجویز ہے ، پیپس کا بجٹ 10 کروڑ 76 لاکھ روپے سے بڑھا کر 11 روڑ 38 لاکھ روپے کرنے کی تجویز ہے</p>
			<p>سینیٹ کا مجموعی بجٹ 1 ارب 73 کروڑ سے بڑھا کر 1 ارب 98 کروڑ سے زائد کرنے کی تجویز ہے جس میں سے سینیٹ سیکرٹریٹ کے ملازمین کے اخراجات اور تنخواہوں پر ایک ارب سے زائد خرچ ہونگے ، اراکین سینیٹ کی تنخواہوں ، سفری اخراجات ، الاونسز پر 39 کروڑ 39 لاکھ روپے خرچ ہونگے جو کہ رواں مالی سال 33 روڑ روپے تھے ۔</p>
			<p>چیئرمین سینیٹ اور ڈپٹی چیئرمین سینیٹ کی صوبادایدی گرانٹ 10 لاکھ روپے ہی برقرار رکھا گیا ہے تاہم چیئرمین اور ڈپٹی چیئرمین کے ذاتی اسٹاف کا بجٹ 3 کروڑ 94 لاکھ سے بڑھا کر 4 روڑ 71 لاکھ روپے کیا جا رہا ہے، سینیٹ میں اپوزیشن لیڈ ر اور ان کے اسٹاف کا مجموعی بجٹ 3 کروڑ 40 لاکھ سے بڑھا کر 3 روڑ 68 لاکھ روپے کرنے کی تجویز ہے ، قائمہ کمیٹیوں کے چیئرمینوں کی تنخواہوں اور دیگر اخراجات کی مد پر 31 کروڑ 90 لاکھ کی بجائے 38 کروڑ 84 لاکھ روپے خرچ ہونگے ۔</p>
			<p>کابینہ ڈویژن کے بجٹ میں رواں سال کے نظر ثانی شدہ بجٹ میں 95 لاکھ روپے کمی کر دی گئی ہے ۔ بجٹ دستاویز کے مطابق کابینہ ڈویژن کا رواں مالی سال کا اصل بجٹ 5 ارب 36 کرڑ روپے تھا جس میںنظر ثانی کرتے ہوئے اسے 6 ارب 59 کروڑ کر دیا گیا تاہم آئندہ مالی سال کے بجٹ میں یہ رقم 5 ارب 64 کروڑ روپے کر دی گئی ہے ۔کابینہ کے مرکزی سیکرٹریٹ کے ملازمین کی تنخواہوں اور دیگر اخراجات پر 79 کروڑ روپے خرچ ہونگے ، کاروں کے سینٹرل پول پر 12 کروڑ 50 لاکھ ، اختیارات کی منتقلی کے سیل کا بجٹ 10 کروڑ 50 لاکھ روپے سے کم کر کے 4 کروڑ 21 لاکھ روپے کر دیا جائیگا ، ڈیپارئمنٹ آف کمیونیکیشن سیکیورٹی پر 8 کروڑ روپے سے زائد خرچ ہونگے جبکہ نیشنل ٹیلی کمیونکیشن انفارمیشن ٹیکنالوجی سیکیورٹی بورڈ پر 1 روڑ 95 لاکھ روپے خرچ ہونگے</p>
			<blockquote>
				<p>آئندہ مالی سال کے وفاقی بجٹ میں ایوی ایشن ڈویژن کے بجٹ میں 69 لاکھ روپے کی کمی کر دی گی ہے ،</p>
			</blockquote>
			<p>بجٹ دستاویز کے مطابق 9 کروڑ 30 لاکھ روپے کے رواں مالی سال کے بجٹ میں کمی کرتے ہوئے 8 کروڑ 61 لاکھ روپے کر دیا گیا جس میں سے ملازمین کی تنخواہوں اور دیگر مراعات کی مد میں 5 کروڑ 27 لاکھ ، آپریٹنگ اخراجات کی مد میں 2 کروڑ 87 لاکھ روپے خرچ کئے جائینگے</p>
			<blockquote>
				<p>اسلام آباد (نمائندہ خصوصی ) آئندہ مالی سال 2016-17ءکے دوران صوبوں کو قابل تقسیم پول سے 21 کھرب 35 ارب 88 کروڑ روپے سے زائد ملیں گے جو کہ رواں مالی سال میں سے 18 کھرب 49 ارب 40 کروڑ روپے کے مقابلے میں 2 کھرب 76 ارب روپے زیادہ ہے ۔</p>
			</blockquote>
			<p>بجٹ دستاویز کے مطابق قابل تقسیم پول ٹیکسز میں سے پنجاب کو رواں مالی سال 894 ارب 65 کروڑ روپے کے مقابلے میں آئندہ مالی سال کے دوران 1045 ارب ملیں گے ، سندھ کو 482 ارب روپے کے رواں مالی سال کے مقابلے میں آئندہ مالی سال 547. 8 ارب روپے ، خیبر پختونخواہ کو رواں مالی سال 300 ارب روپے کے مقابلے میں آئندہ مالی سال 346. 18 ارب روپے جبکہ بلوچستان کو 171 ارب روپے کے مقابلے میں آئندہ مالی سال 196. 84 ارب روپے ملیں گے ، یہ رقم انکم ٹیکس ، کیپٹل ویلیو ٹیکس، سیلز ٹیکس، وفاقی ایکسائز ، کسٹمز ڈیوٹی ، خام تیل پر رائلٹی ، گیس کی ترقی پر سر چارج ، قدرتی گیس پر ایکسائز ڈیوٹی اور خدمات پر جی ایس ٹی کی مد میں ادا کی جائے گی ۔جبکہ صوبووں کو قطعی وفاقی منتقلیوں کی مد میں ادا کی جانیوالی رقم 22 کھرب 70 ارب روپے سے زائد ہو گی ۔۔۔</p>
		</section>
	</body>
</document>
