<document>
	<meta>
		<title>لیاری میں اسلحہ پیپلز پارٹی نے دیا:عزیر بلوچ کا اعتراف</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/16427/</link>
			<copyright-holder>آئی بی سی اردو</copyright-holder>
		</publication>
		<num-words>222</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>لیاری گینگ وار کے دو مرکزی کردار عزیر بلوچ اور ظفر بلوچ پہلے سے یہ اعتراف کر چکے ہیں کہ انہیں لیاری میں اسلحہ پیپلز پارٹی نے فراہم کیا۔</p>
			<p>لیاری گینگ وار کے دو مرکزی کردار، ظفر بلوچ اور عزیر بلوچ، دونوں کا ایک ہی اصرار اور ایک ہی اعتراف ہے کہ انہیں اسلحہ پیپلز پارٹی نے دیا،دونوں کا ایک ہی مؤقف کہ پیپلز پارٹی نے بلوچوں کو دلیرہونے کی تھپکی دے کر اپنے کام نکلوائے۔</p>
			<p>صرف عزیر بلوچ کے دعوے ہی منظر عام پر نہیں، پیپلز پارٹی کے رہنماؤں سے اس کے مراسم، بے تکلفی، اہمیت اور ملنا ملانا متعدد ويڈیوز اور تصاویر کے ذریعے منظر عام پر آچکا ہے۔</p>
			<p>لیکن اب عزیر بلوچ کی گرفتاری پر پیپلز پارٹی رہنما اس سے کنارہ کشی کرنے لگے ہیں ،لیکن پیپلز پارٹی کی قیادت میں ہر سطح پر عزیر بلوچ سے لاتعلقی ظاہر کی گئی، مولا بخش چانڈیو نے کہا کہ وہ جیالا تھا لیکن پارٹی سے نکالا جا چکا تھا ۔</p>
			<p>خورشید شاہ کہتے ہیں تصویر سے تعلق ثابت نہیں ہوتا، آج کل تو سیلفیوں کافیشن ہے، کیا معلوم آپ کے ساتھ تصاویر بنوانے والا کون ہے ۔</p>
			<p>پھر وزیر اعلیٰ سندھ نے بھی عزیر بلوچ کی گرفتاری کو سراہا اور نثار کھوڑو نے بھی عزیر بلوچ سے لاتعلقی ظاہر کی لیکن پیپلز پارٹی رہنماں کا انکار اور سامنے آئی تصاویر اور ویڈیوز ایک دوسرے کے برعکس ہیں</p>
		</section>
	</body>
</document>
