<document>
	<meta>
		<title>ظلم کا کوئی بھی واقعہ بھارتی معاشرے پربدنماداغ ہے: نریندر مودی</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11379/</link>
			<copyright-holder>آئی بی سی اردو</copyright-holder>
		</publication>
		<num-words>157</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بھارتی وزیراعظم نریندر مودی نے کہا ہے کہ 125 کروڑہندوستانیوں میں سے کسی کی بھی حب الوطنی پرانگلی اٹھائی جا سکتی ہے نہ ہی کسی کو کسی سے حب الوطنی کاسرٹیفکیٹ لینے کی ضرورت ہے، ظلم کا کوئی بھی واقعہ ملک اوربھارتی معاشرے کیلیے بدنما داغ ہے۔</p>
			<p>یہ بات انھوں نے راجیہ سبھامیں عدم برداشت کے حوالے سے جاری بحث کے دوران اپنے طویل خطاب میں کہی۔بھارتی وزیراعظم نے کہا کہ کسی کے ساتھ بھی اگر کوئی ظلم ہوا ہے توہمیں اس کی تکلیف کومحسوس کرتے ہوئے اس بات کویقینی بناناچاہیے کہ آئندہ اس طرح کے واقعات نہ ہوں اور اس کے تدارک کیلیے اقدامات کیے جائیں۔</p>
			<p>علاوہ ازیں بھارتی صدرپرناب مکھر جی نے کہا ہے کہ گندگی ہمارے ملک میں نہیں ہمارے ذہنوں میں ہے،ہمیں اختلاف رائے والی سوچ کوترک کرناہوگاکیونکہ ایسے خیالات ہمیں ہم اور ان میں تقسیم کر رہی ہے۔ احمدآباد میں مہاتماگاندھی صبرماتی آشرم میں عدم برداشت پرخطاب کرتے ہوئے پرناب مکھرجی کا کہنا تھا کہ گاندھی کے نظریے کے مطابق یہاں ہر شخص برابرہے۔</p>
		</section>
	</body>
</document>
