<document>
	<meta>
		<title>سورۂ ماعون: منظوم ترجمانی</title>
		<author>
			<name>متفرق</name>
		</author>
		<publication>
			<name>Mahnama Ishraq August 2004</name>
			<year>2004</year>
			<city>Lahore</city>
			<link>http://www.javedahmadghamidi.org/#!/ishraq/5adb7356b7dd1138372dbca1?articleId=5adb7380b7dd1138372dc26f</link>
			<copyright-holder>Al-Mawrid</copyright-holder>
		</publication>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>رحیم ورحمان حق تعالیٰ کے اسم عالی سے ابتدا ہے</p>
			<p>خدا کے اے محترم پیمبر!</p>
			<p>خداسے ناآشنا دلوں کو</p>
			<p>رہ ہدایت دکھانے والے</p>
			<p>انھیں قیامت کا ڈر سنا کر خدا کی جانب بلانے والے!</p>
			<p>تو دیکھا تم نے اس آدمی کو؟</p>
			<p>جوروز محشر سے منحرف ہے</p>
			<p>جز ا سزاکی وہ کیسے تکذیب کر رہا ہے ؟</p>
			<p>یہی تو ہے وہ</p>
			<p>کہ اس کے در پر</p>
			<p>ستم کا مار ا یتیم کوئی</p>
			<p>جب اپنی حاجت مٹانے آئے</p>
			<p>تو یہ بخیل اتنا سنگدل ہے</p>
			<p>نہ صرف اس کو یہ ٹالتا</p>
			<p>بلکہ دھکے دے کر نکالتا ہے</p>
			<p>نہ خود خدا ترس ہے یہ کافر</p>
			<p>کہ بے نوا ؤں کا ہاتھ پکڑے</p>
			<p>نہ دوسروں کو ابھارتا ہے</p>
			<p>کہ بھوکے مسکین کو کھلائیں</p>
			<p>کہ شاہراہ حیات پر جو</p>
			<p>گرے پڑے ہیں، انھیں اٹھائیں</p>
			<p>جوبے سہارا ہیں ان کو بڑھ کر</p>
			<p>گلے لگائیں</p>
			<p>خدا کے ہاں تو</p>
			<p>یونہی جزا ہے</p>
			<p>کہ تم جو طالب ہو مغفرت کے</p>
			<p>تو دوسروں کو معاف کر دو</p>
			<p>جو اپنی خفت مٹانا چاہو</p>
			<p>تو عیب ان کے بھی صاف کرد و</p>
			<p>چنانچہ ایسے نمازیوں کے لیے</p>
			<p>تباہی ہے</p>
			<p>دونوں عالم کی روسیاہی</p>
			<p>جو اپنی اپنی نماز ہی سے</p>
			<p>کچھ ایسی غفلت برت رہے ہیں</p>
			<p>کہ جو عبادت کا مدعاہے</p>
			<p>نہ اس حقیقت کو جانتے ہیں</p>
			<p>نہ اپنے کردار سے عبادت کی</p>
			<p>اصل وغایت ہی مانتے ہیں</p>
			<p>حرم میں ان کا</p>
			<p>قیام وقعدہ، رکوع وسجدہ</p>
			<p>یہ سب ریا ہے</p>
			<p>کہ ان کا اپنی تجوریوں کو</p>
			<p>خدا کی مخلوق کی</p>
			<p>بھلائی میں وقف رکھنا تو اک طرف ہے</p>
			<p>وہ گھر میں رکھنے کی</p>
			<p>یابرتنے کی</p>
			<p>عام چیزیں بھی روکتے ہیں</p>
			<p>تو دیکھا تم نے اس آدمی کو ؟</p>
			<p>جو روز محشر سے منحرف ہے</p>
			<p>جز ا سز ا کی وہ کیسے تکذیب کر رہا ہے ؟</p>
		</section>
	</body>
</document>