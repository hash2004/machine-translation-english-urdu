<document>
	<meta>
		<title>کراچی:جیو نیوز کی وین پر فائرنگ،سیٹلائٹ انجینئر جاں بحق</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6325/</link>
			<copyright-holder>آئی بی سی اردو</copyright-holder>
		</publication>
		<num-words>171</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>کراچی کے علاقے بہادر آباد میں جیو نیوز کی سیٹلائٹ وین پر نامعلوم افراد کی فائرنگ سے سیٹلائٹ انجینئر ارشد علی جعفری جاں بحق جبکہ ڈرائیور زخمی ہو گیا۔</p>
			<p>جیو نیوز کے بیورو چیف فہیم صدیقی نے بتایا کہ موٹر سائیکل سوار تین افراد نے جیو نیوز کی سیٹلائٹ وین پر فائرنگ کی اور فرار ہو گئے۔</p>
			<p>فائرنگ کے نتیجے میں جیو نیوز کے سیٹلائٹ انجینئر ارشد جعفری اور ڈرائیور شدید زخمی ہو گئے۔</p>
			<p>سیٹلائٹ انجینئر کو سات گولیاں لگیں جن میں سے 3 ہاتھ میں، تین پیٹ میں جبکہ ایک گولی ان کے چہرے پر لگی۔</p>
			<p>سیٹلائٹ وین کے ڈرائیور کو کاندھے میں دو گولیاں لگیں تاہم ڈرائیور شدید زخمی حالت میں گاڑی کو چلاتے ہوئے آغا خان اسپتال لے آیا۔</p>
			<p>گاڑی میں موجود ٹیم کے دو رکن گولی لگنے سے محفوظ رہے۔</p>
			<p>اسپتال ذرائع کا کہنا ہے کہ سیٹلائٹ انجینئر ارشد جعفری زندگی کی بازی ہارگئے ہیں۔</p>
			<p>ارشد جعفری کے چہرے پر لگنے والی گولی جان لیوا ثابت ہوئی۔</p>
			<p>ارشد جعفری نے لواحقین میں ایک بیوہ اور آٹھ بچے چھوڑے ہیں ۔</p>
		</section>
	</body>
</document>
