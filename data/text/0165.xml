<document>
	<meta>
		<title>گلگت بلتستان اورملک کے با لائی علاقے شدید سردی کی لپیٹ میں</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/10490/</link>
			<copyright-holder>آئی بی سی اردو</copyright-holder>
		</publication>
		<num-words>233</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>گلگت بلتستان اورملک کے با لائی علاقے شدید سردی کی لپیٹ میں ہیں ۔نوشہرہ میں دھند کے باعث 6 گاڑیاں ٹکرا گئیں، جس سے 6 افراد معمولی زخمی ہو گئے ۔</p>
			<p>ادھر زلزلے سے متاثر علاقے ،وسطی کرم میں جلانےوالی لکڑی کی قیمت آسمان سے باتیں کر رہی ہے ۔گلگت بلتستان کے مختلف علاقوں میں بارش اور پہاڑوں پر برف باری کا سلسلہ وقفے وقفےسے جاری ہے ۔ دیامر کے علاقوں بابوسر ، نیاٹ اور بٹوگا ویلی میں برف باری سےمیدانی علاقوں میں برفیلی ہوائیں چل رہی ہیں ،جبکہ زلزلہ سے متاثرہ علاقوں میں خیموں میں مقیم زلزلہ متاثرین شدید مشکلات کا شکار ہیں ۔</p>
			<p>گزشتہ رات آنے والے زلزلے کے جھٹکے نے ایک بار پھر انہیں خوف میں مبتلا کردیاہے ۔ دوسری جانب نوشہرہ میں پشاور اسلام آباد موٹر وے پر دُھند کے باعث 6 گاڑیاں آپس میں ٹکرا گئیں،حادثہ میں 6 افراد معمولی زخمی ہو گئے ۔ اُدھروسطی کرم میں سردی کی شدت کم کرنے کے لئے جلائی جانے والی لکڑی کی قیمت سردی بڑھنے کے ساتھ مہنگی ہوتی جا رہی ہے،جس سے زلزلہ متاثرین کی مشکلات میں مزید اضافہ ہو گیا ہے۔</p>
			<p>محکمہ موسمیات کے مطابق آئندہ 24 گھنٹوں کے دوران ملک کے بیشتر علاقوں میں موسم خشک رہے گا۔ تا ہم خیبر پختونخواہ ، کوئٹہ ، ژوب ڈویژن، فاٹا، کشمیر اور گلگت بلتستان میں موسم سرد اور مطلع ابرآلود رہنے کے علاوہ چند ایک مقامات پر بارش اور پہاڑوں پر برف باری کا امکان ہے</p>
		</section>
	</body>
</document>
