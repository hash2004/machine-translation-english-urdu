<document>
	<meta>
		<title>آزاد کشمیر میں ہمارے کارکنوں کو گرفتار کیا جا رہا ہے: ن لیگ</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/17031/</link>
			<copyright-holder>آئی بی سی اردو</copyright-holder>
		</publication>
		<num-words>276</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>وزیر اعظم کےمعاون خصوصی ڈاکٹر آصف کرمانی نے نکیال میں پی پی پی اورمسلم لیگ ن کے کارکنوں میں تصادم کا ذمہ دار، آزاد کشمیر کے وزیر اعظم چوہدری عبدالمجید کو قرار دیتے ہوئے، ان کے استعفے کا مطالبہ کیا ہے۔</p>
			<p>اسلام آباد میں نیوز کانفرنس میں ڈاکٹر آصف کرمانی نےکا کہنا ہے کہ نا اہل اور بد عنوان وزیراعظم کے کہنے پرہمارے کارکنوں کو گرفتار کیا جا رہا ہے۔انہوں نے الزام لگایا کہ نکیال میں پیپلز پارٹی یوتھ ریلی کے شرکاء نے وزیر اعظم آزاد کشمیر کی شہ اور ہدایات پر مسلم لیگ ن سےتعلق رکھنے والے کاروباری حضرات پر حملہ کیا ۔</p>
			<p>آصف کرمانی کا کہنا ہے کہ تصادم کے وقت وہ وہاں موجود تھے اور صورت حال کو شہ دے رہےتھے، مسلم لیگ ن کے کارکنوں نے اپنا دفاع کیا جس کے نتیجے میں تصادم ہوا، آزاد کشمیر پولیس خاموش تماشائی بنی رہی، پولیس نے نہ صرف حملہ آوروں کی حوصلہ افزائی کی بلکہ ان کی سہولت کار بھی بنی۔</p>
			<p>آصف کرمانی نے الزام لگایا کہ وزیر اعظم آزا د کشمیر کے احکامات پر اے جے کے پولیس آزاد کشمیر میں مسلم لیگ ن کے کارکنوں اور ووٹروں کے گھروں میں گھس کر گرفتاریاں کر رہی ہے۔اس گھناؤنے جرم میں وزیر اعظم آزاد کشمیر کاکر کردار ہے، انہوں نے خوف اور گھبراہٹ میں بیانات دینے شروع کر دیئے ہیں۔</p>
			<p>وہ مجرم ہے ، اس نے گھناؤنے جرم کا ارتکاب کیا ہے، وہ واقعے کی تحقیقات نہیں چاہتے اور اس واقعے کو زبردستی ہمارے گلے میں ڈال رہے ہیں،چوہدری عبدالمجید آصف علی زرداری سےمسلسل جھوٹ بول رہے ہیں، زرداری صاحب پارٹی کے کسی دانا آدمی کو آزاد کشمیر بھیجیں اور واقعے کی تحقیقات کرائیں</p>
		</section>
	</body>
</document>
