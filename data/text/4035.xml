<document>
	<meta>
		<title>شعیب شیخ سات روزہ جسمانی ریمانڈ پر ایف آئی اے کے حوالے</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/4015/</link>
			<copyright-holder>آئی بی سی اردو</copyright-holder>
		</publication>
		<num-words>261</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اسلام آباد کے سینئر سول جج نے ایگزیکٹ کے سربراہان شعیب شیخ ، وقاص عتیق اور دیگر کو سات روزہ ریمانڈ پر ایف آئی اے کے حوالے کر دیا ہے، عدالت نے شعیب شیخ اور دیگر تمام گرفتار افراد سے ان کے اہلخانہ اور وکیلوں کو ملاقات کی اجازت بھی دیدی ہے</p>
			<p>ایف آئی اے کی تفتیشی ٹیم نے شعیب شیخ اور دیگر کو عدالت میں پیش کرتے ہوئے ، منی لانڈرنگ الزامات کی تحقیقات کیلئے چودہ دن کا ریمانڈ مانگا،، فریق صفائی کی طرف سے رضوان عباسی اور چودھری عبدالعزیز بطور وکیل پیش ہوئے، وکلا صفائی نے ایف آئی اے کی درخواست کی مخالفت کرتے ہوئے کہا کہ ایگزیکٹ کا کوئی اکاؤنٹ اسلام آباد میں نہیں سب اکاؤنٹس کراچی میں ہیں، اسلام آباد والی ایف آئی آر کراچی کی ایف آئی آرکی ہوبہو نقل ہے ، جو بیانات آ چکے ہیں ان میں منی لانڈرنگ کسی طرح ثابت نہیں ہو سکی ہے،، وکیل صفائی نے کہا کہ ایگزیکٹ ڈگریوں کو کسی اتھارٹی نے جعلی قرار نہیں دیا، اور کوئی ایسی رپورٹ بھی نہیں کہ یونیورسٹی جعلی ہے،، وکیل صفائی نے کہا کہ ایگزیکٹ کیس کا ڈراما بول ٹی وی کی وجہ سے رچایا جا رہا ہے،، یہ سازش جیو اور میر شکیل اور سلطان لاکھانی نے تیار کی، کیونکہ ایگزیکٹ نے سلطان لاکھانی کے خلاف ڈیٹا چوری کا مقدمہ درج کرایا تھا،،، عدالت نے فریقین کے دلائل سننے کے بعد ملزموں کا سات روزہ جسمانی ریمانڈ دے دیا،، گرفتار افراد سے ان کے اہلخانہ اور وکیلوں کو ملاقات کی اجازت دینے کی درخواست پر عدالت نے ایف آئی اے کو اس کے مناسب انتظامات کرنے کا حکم جاری کر دیا۔</p>
		</section>
	</body>
</document>
