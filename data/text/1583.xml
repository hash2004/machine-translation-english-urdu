<document>
	<meta>
		<title>جوزف سٹالن کی کہانی</title>
		<author>
			<name>جمال ناصر</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/17363/</link>
			<copyright-holder>آئی بی سی اردو</copyright-holder>
		</publication>
		<num-words>599</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>جوزف سٹالن 1879 میں جارجیا میں پیدا ھوا -</p>
			<p>اصل نام آئیوسف وساریونووچ ذوگا سویلا تھا-</p>
			<p>اس نے ابتدائی تعلیم کلیسائ مدرسہ میں حاصل کی -</p>
			<p>نوجوانی میں الہئیاتی علوم کے مدرسہ داخل ھوا لیکن مخرب خیالات کے پرچار پر اسے خارج کر دیا گیا -</p>
			<p>وہ خفیہ مارکسی تحریک میں شامل ھو گیا -</p>
			<p>وہ بالشویک پارٹی کا حامی اور فعال کارکن تھا -</p>
			<p>اسی دوران اس نے فرضی نام سٹالن (آھنی انسان) اپنالیا</p>
			<p>لینن ,لیون ٹراٹسکی کو اپنا جانشین بنانا چاھتا تھااسکی وصیت یہی تھی لیکن سٹالن اس کی وصیت کو دبانے میں کامیاب ھو گیا -</p>
			<p>اس نے پولٹ بیورو کے دوارکان کے ساتھ مل کر ٹرائیکا بنائی -</p>
			<p>1930</p>
			<p>میں وہ سوویت یونین کا مطلق العنان آمر بن گیا -</p>
			<p>اقتدار میں آنے کے بعد سٹالن نے سیاسی معزولیوں کا خوفناک سلسلہ شروع کیا -</p>
			<p>1917</p>
			<p>کے اشتراکی انقلاب کے سرکردہ رھنماوں اور لینن کے ساتھیوں سے اس نے گلو خلاصی حاصل کرلی -</p>
			<p>سٹالن نے زاروں کی پولیس سے زیادہ بے دردی کے ساتھ اشراکیت پسندوں کا خون بہایا -</p>
			<p>اس کی وضع کردہ معاشی پالیسیاں انتہائ ناپسندیدہ تھیں کسانوں نے ان کی مخالفت کی -</p>
			<p>سٹالن کے حکم کے تحت لاکھوں مزدوروں کو ماردیا گیا یا وہ فاقوں سے خود مرگئے -</p>
			<p>اس کی سریع الرفتار صنعت کاری کی پالیسی متعدد خامیوں کے باوجود کامیاب رھی -</p>
			<p>دوسری جنگ عظیم میں سے سوویت یونین نقصانات کے باوجود عظیم صنعتی طاقت کی حیثیت سے ابھرا -</p>
			<p>اگست 1939 میں ھٹلر اور سٹالن نے عدم جارحیت کے معاھدے پر دستخط کئے ,اگلے دو ھفتوں میں ھٹلر نے مغربی سرحد سے پولینڈ پر حملہ کیا۔</p>
			<p>ادھر سوویت یونین مشرقی سمت سے پولینڈ پر حملہ آور ھو گیا اور ملک کے مشرقی نصف پر قبضہ کر لیا۔</p>
			<p>اسی سال سوویت یونین نے آزاد ریاستوں لٹویا,لیتھوانیا ,اور اسٹونیا پر قبضہ کر لیا۔</p>
			<p>ان ریاستوں نے روس سے الحاق کر لیا -</p>
			<p>رومانیہ کا ایک حصہ بالجبر الحاق پر مجبور کر دیا گیا ۔</p>
			<p>جنگ ختم ھوجانے کے باوجود سٹالن نے مقبوضہ علاقے آزاد نہ کئے</p>
			<p>سٹالن کی شخصیت کی سب سے اھم خصوصیت اس کی سفاکی تھی وہ پرجوش مستقل مزاج اور مکار انسان بہر حال غیر معمولی ذھانت بھی رکھتا تھا -</p>
			<p>اس نے اپنی زندگی میں لاکھوں انسانوں کو موت کے گھاٹ اتارا یا جبری مشقت کی عقوبت گاھوں میں بھیجا -</p>
			<p>اس کے دور میں ھونے والی اموات 30 ملین کے قریب رھی -</p>
			<p>سٹالن سوویت یونین میں بڑے پیمانے پر نجی</p>
			<p>کاشتکاری اور نجی کاروبار بندکروانے میں کامیاب ھوا اس نے بین الاقوامی سطح پر سرد جنگ کی بنیاد رکھی -</p>
			<p>سوویت یونین کی تاریخ کے اھم کردار سٹالن نے 1917 کے اشراکی انقلاب میں کوئ حقیقی کردار ادا نہیں کیا ۔تھا تاھم انقلاب آنے کے بعد اس کی فعالیت بڑھی</p>
			<p>1922</p>
			<p>میں کمیونسٹ پارٹی کا جنرل سیکٹری بنا اور لینن کی وفات کے بعداقتدار کی جنگ میں کامیابی حاصل کی -</p>
			<p>اپنی عمر کے 74 ویں برس میں وہ خود کوعظیم ترین تصور کرتا تھا۔</p>
			<p>وہ خلل دماغ میں مبتلا ھو گیا پھر وہ</p>
			<p>شیزوفرینیا کی گرفت میں آگیا زندگی کے آخری ایام میں وہ اپنے ڈاکٹروں کے قتل کے بارے میں سوچا کرتا تھا۔</p>
			<p>اسے ان پر بالکل اعتماد نہیں تھا۔</p>
			<p>مریضانہ حد تک شکی مزاج وہ پہلے سے تھا شبہ کیا جاتا ھے کہ اس کا علاج روک دیا گیا تھا چنانچہ اس کی حالت بد سے بدتر ھوتی گئی یہاں تک کہ وہ لاعلاج ھو گیا ۔</p>
			<p>5 مارچ 1953 کو یہ بوڑھا آمر کریملن میں انتقال کر گیا اس کی لاش سرکاری اعزاز کے ساتھ ریڈ اسکوائر کے</p>
			<p>عجائب گھر میں لینن کی میت کے برابر عوامی نمائش کے لئے رکھ دیا گیا لیکن کچھ عرصہ بعد سرکاری سطح پر سٹالن کاوقار ختم کر دیا گیا ......</p>
		</section>
	</body>
</document>
