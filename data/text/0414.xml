<document>
	<meta>
		<title>افغانستان میں امریکی ڈرون حملے اور جھڑپوں سے 3 پاکستانی طالبان اور 12 شہری ہلاک</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11691/</link>
			<copyright-holder>آئی بی سی اردو</copyright-holder>
		</publication>
		<num-words>187</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>افغانستان میں امریکی ڈرون حملے اورجھڑپوں میں 3 پاکستانی طالبان اور 12 شہری ہلاک ہو گئے۔</p>
			<p>ذرائع ابلاغ کے مطابق افغانستان کے مشرقی صوبے کنڑمیں امریکی ڈرون حملے میں 3 پاکستانی طالبان مارے گئے۔ صوبائی حکام نے ڈرون حملے کی تصدیق کرتے ہوئے بتایا کہ حملہ ضلع چھپادارا کے علاقے ناکورا میں کیا گیا، حملے میں شہریوں کا کوئی جانی نقصان نہیں ہوا۔ دریں اثنا صوبے وردک میں مارٹرحملے میں بچوں سمیت 12 شہری جاں بحق اور 6 زخمی ہو گئے۔</p>
			<p>صوبائی کونسل کے سیکریٹری شریف اللہ ہوتک نے بتایا کہ واقعہ ضلع سید آباد میں ڈنڈوکئی گاؤں میں ایک مسجد کے قریب پیش آیا، مارٹر گولہ سیکیورٹی فورسز اور طالبان کے درمیان لڑائی کے دوران گرا۔ علاوہ ازیں امریکا میں طالبان میں شامل ہونیوالے سابق روسی ٹینک کمانڈرکو امریکی اور افغان فورسز پر 2009 میں ناکام حملہ کرنے کے جرم میں عمر قید کی سزا سنا دی گئی۔</p>
			<p>55 سالہ آئرک الگزحمیدالعین کو واشنگٹن میں عمرقید کے علاوہ 30 سال کی سزاسنائی گئی۔ اس پر الزام تھا کہ اس نے امریکی ہیلی کاپٹرز کو گرانے اور وسیع پیمانے پر تباہی پھیلانے والے ہتھیار استعمال کرنے کی سازش کی</p>
		</section>
	</body>
</document>
