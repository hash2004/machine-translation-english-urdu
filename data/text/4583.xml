<document>
	<meta>
		<title>دنیا بھر میں آج' بزرگوں کا دن' منایا جا رہا ہے</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7190/</link>
			<copyright-holder>آئی بی سی اردو</copyright-holder>
		</publication>
		<num-words>198</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پاکستان سمیت دنیابھر آج اقوام متحدہ کے زیر اہتمام دنیا بھر میں بزرگوں کا عالمی دن منایا جا رہا ہے، اس دن کے منانے کا مقصد بزرگ افراد کی ضروریات' مسائل اور تکالیف کے بارے میں معاشرے کو آگاہی فراہم کرنا اور لوگوں کی توجہ بزرگ افراد کے حقوق کی طرف دلواناہے۔</p>
			<p>بزرگ شہریوں کا عالمی دن اس لئے بھی منایاجاتا ہے کہ ریٹائرڈ ، عمر رسیدہ اور بزرگ افرادکو زندگی کے آخری ایام میں درپیش مشکلات ، مسائل ، پریشانیوں سے نئی نسل کو آگاہ کیا جائے تاکہ وہ بزرگ شہریوں کوعمر کے آخری حصہ میں کسی قسم کے احساس محرومی سے نجات دلا سکیں ۔</p>
			<p>اس دن کی مناسبت سے تقریبات' سیمینارز اور ورکشاپس کا انعقاد کیا جاتا ہے ،جن میں ضعیف افراد کی دیکھ بھال اور ان کے حقوق سے متعلق لوگوں کو آگاہی فراہم کی جاتی ہے تاہم پاکستان جیسے مسلم معاشرے میں بھی بڑی تیزی کے ساتھ بزرگوں کو دارلکفالہ اور دارلامان جیسی جگہوں پر چھوڑ کر جانے کے رجحان میں تیزی آئی ہے اور لوگ اپنے بزرگوں سے دور ہوتے چلے جا رہے ہیں، ایسی صورت حال میں اس دن کو منانا عوام کی جانب سے ایک اچھا اقدام قرار دیا گیا ہے</p>
		</section>
	</body>
</document>
