<document>
	<meta>
		<title>پنجاب میں کرپشن پر کیا نیب کے ہاتھ لرز رہے ہیں،ٹانگیں کانپ رہی ہیں ؟ بلاول بھٹو</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6576/</link>
			<copyright-holder>آئی بی سی اردو</copyright-holder>
		</publication>
		<num-words>543</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سبوخ سید</p>
			<p>۔ ۔ ۔ ۔ ۔ ۔ ۔</p>
			<p>لاہور میں کسان کنونشن سے خطاب کر تے ہوئے بلاول بھٹو نے کہا کہ</p>
			<p>پنجاب پرایسےحکمران مسلط کیےگئےجوبابا بلھےشاہ کی دھرتی کیلیےسزاسےکم نہیں</p>
			<p>۔ انہوں نے کہا کہ لاہور کو رجعت پسندوں کی نذر کیا گیا ۔لاہور کو دہشت گردوں کے یاروں کے حوالے کر دیا گیا ہے</p>
			<p>بلاول بھٹو زرداری نے کہا کہ نازک صورتحال میں حکمران معیشت پرایسی ضرب لگا رہے ہیں سب تباہ ہوتانظرآرہاہے، انہوں نے کہا کہ غریب کو ایک وقت کی روٹی نصیب نہیں اور حکمرانوں نےکسانوں سےجینےکاحق چھین لیا، انہوں نے کہا کہ کہ کسان کھڑی فصل کو کاٹ نہیں رہا کیونکہ اسے معاوضہ نہیں مل رہا۔کسانوں کو یقین دلاتاہوں میں کسانوں کے ساتھ کھڑا ہوں ۔ بلاول نے کہا کہ شہید بینظیر بھٹو عوام کی لیڈر تھیں اور وہ اپنے کسانوں کو کیسے دھوکا دے سکتی تھیں</p>
			<p>انہوں نے کہا کہ مسلم لیگ ن اور پیپلز پارٹی کی پالیسیوں میں فرق ہے۔ ن لیگ نے مزدوروں اور عوام سے جینے کا حق چھین لیا گیا ہے ۔آج غریب رل رہا ہے اورآپ ہمیں میٹرو بس دکھا رہے ہو؟ ایک لیٹرپٹرول پر 23 روپے ٹیکس لاگو کیا گیا ہے۔ قومی اداروں کو کوڑیوں کے مول بیچا جا رہا ہے</p>
			<p>۔انہوں نے کہا کہ کشکول توڑنےکی باتیں کرنےوالےآج قرضہ لےکر بغلیں بجارہےہیں۔ انہوں نے کہا کہ ملک عوام سے ہوتا ہے ، حکومت کے ایجنڈے میں عوام ہیں ہی نہیں۔ بلاول نے کہا کہ کسان جو کماتے ہیں (ن)لیگ والے لوٹ لیتے ہیں ۔۔</p>
			<p>انہوں نے کہا کہ میاں صاحب !ملک نے بھی اور ہم نے آپ کی گڈ گورننس دیکھ لی ہے۔آج ملک کے اہم ادارے بغیر سربراہوں کے کام کر رہے ہیں، انہوں نے کہا کہ آپ 20 کروڑعوام کو بے وقوف نہیں بنا سکتے</p>
			<p>۔ انہوں نے کہا کہ سرمایہ دارانہ نظام ، جاگیر دارانہ نظام اور دہشت گردی نہیں چلے گی ۔</p>
			<p>آج وقت بدل چکا ہے ، حکمران بھی خود کو بدل لیں ۔نندی پور پاور پروجیکٹ کو دھوم دھام سے شروع کیا ، اس کا کیا بنا ؟ ۔کہاں ہے نیب ، کس کونے میں چھپی ہوئی ہے نیب ؟ کیا نیب کے ہاتھ لرز رہے ہیں ، ٹانگیں کانپ رہی ہیں ؟ انہوں نے کہا کہ کہا جاتا تھا کہ لوڈشیڈنگ ختم نہ کر دوں تو نام بدل دینا۔</p>
			<p>مجھے بتائیں آپ کو کس نام سے پکاروں؟</p>
			<p>بلاول بھٹو زرداری نے کہا کہ ایک طرف فوج بزدل دشمنوں سےدوسری طرف دہشتگردوں سے لڑ رہی ہے،میرے ساتھیو ! کہا جا رہا ہے ضرب عضب اب شروع ہوا ہے۔</p>
			<p>ضرب عضب 7 سال پہلے شروع ہوا تھا جب سوات میں آپریشن شروع ہوا تھ</p>
			<p>ا،</p>
			<p>بلاول بھٹو نے کہا کہ میں انصاف مانگ رہا ہوں،</p>
			<p>میں انصاف تب سے مانگ رہا ہوں جب میرے نانا کا عدالتی قتل کیا گیا،</p>
			<p>میں اپنی والدہ اور ماموں کے قتل کا انصاف مانگ رہا ہوں ۔ قائد عوام کے قتل کا ریفرنس اب تک تعطل کا شکارکیوں ہے، ہم شہیدوں کے وارث ہیں،آپ ہم پر ہی دہشتگردی کے الزامات لگارہے ہیں۔ انہوں نے کہا کہ جو کرنا ہے وہ کرو مگر عدل سے انصاف سے ، سیاسی انتقام سے نہیں</p>
			<p>بلاول بھٹو نے کہا کہ جو کسان کا ، عوام کا ، کشمیر کا اور پاکستان کا دشمن ہے اس سے کوئی مفاہمت نہیں ہو سکتی</p>
			<p>بلاول بھٹواسٹیج سے چھلانگ لگا کر نیچے اترے کارکنوں کے ساتھ گھل مل گئے</p>
		</section>
	</body>
</document>
