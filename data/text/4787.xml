<document>
	<meta>
		<title>مقبوضہ کشمیراسمبلی کے ایم ایل اے انجینئررشید پرسیاہی پھینک دی گئی</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8256/</link>
			<copyright-holder>آئی بی سی اردو</copyright-holder>
		</publication>
		<num-words>225</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>نئی دہلی میں انتہا پسندوں کی ایک اورگھٹیا حرکت سامنے آئی ہے، انتہا پسندہندوؤں نے مقبوضہ کشمیر اسمبلی کے مسلمان رکن انجینئرعبدالرشیدکے چہرے پر سیاہی پھینک دی۔</p>
			<p>بھارتی میڈیا کے مطابق مقبوضہ کشمیر اسمبلی کے ایم ایل اے انجینئرعبدالرشیدجنہوں نے گائے کے گوشت پر پابندی کے خلاف آواز اٹھائی ہے،نئی دہلی میں پریس کلب کے باہر ان کے چہرے پر انتہا پسندوں نے سیاہی پھینک دی۔</p>
			<p>انجینئرعبدالرشیدنے میڈیا سے گفتگوکرتے ہوئے کہا کہ یہ مودی کا ہندوستان ہے، گاندھی کا نہیں۔ ان کا مزید کہنا تھا کہ پاکستان پرطالبانائیزیشن کا الزام لگایا جاتا ہے، دیکھیں بھارت میں کیا ہو رہا ہے۔</p>
			<p>دوسری طرف کانگریس کے ترجمان کا کہنا ہے کہ ایم ایل اے پرسیاہی پھینکنے کا واقعہ ناقابل برداشت ہے۔</p>
			<p>چند روز قبل سابق پاکستانی وزیر خارجہ خورشید قصوری کی نئی دہلی میں کتاب کی تقریب رونمائی کے آرگنائزر سدھیندرا کلکرنی کے چہرے پر بھی شیو سینا کے انتہا پسندوں نے سیاہی پھینک دی تھی۔</p>
			<p>انجینئرعبدالرشیدپر آج سیاہی پھنکنے کے واقعے کے حوالے سے جیو نیوز سے گفتگو کرتے ہوئے سابق وزیر خارجہ خورشید قصوری کا کہنا تھا کہ ایسے واقعات پرلاحول ولاقوت کہوں گا،ہندو تنظیمیں نریندر مودی کی کامیابی کافائدہ اٹھارہی ہیں۔</p>
			<p>انہوں نے مزید کہا کہ 40 افراد نے اپنے ایوارڈز حکومت کو واپس کر دیے ہیں،بھارت میں مسلمانوں اور مسیحیوں کے خلاف ماحول ہے،مودی نے جن کو بوتل سے باہرنکالا،اب حالات مودی کے ہاتھ میں ہیں</p>
		</section>
	</body>
</document>
