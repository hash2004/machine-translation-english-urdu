<document>
	<meta>
		<title>سیاستدانوں کا پکڑا جانا کوئی بری بات نہیں ۔چئیرمین قائمہ کمیٹی برائے دفاع</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6154/</link>
			<copyright-holder>آئی بی سی اردو</copyright-holder>
		</publication>
		<num-words>248</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>قومی اسمبلی کی قائمہ کمیٹی برائے دفاع کے چیئرمین شیخ روحیل اصغر نے شمالی وزیرستان میں جاری آپریشنز ضرب عضب سے متعلق اجلاس کے بعد میڈیا سے گفتگو میں کہا کہ فوج قبائلی علاقوں میں 2019 تک رہے گی۔</p>
			<p>ڈان نیوز کے مطابق اجلاس میں موجود وزارت دفاع کے حکام نے بتایا کہ آپریشن ضرب عضب کا فیصلہ کن مرحلہ شوال میں جاری ہے جبکہ جون 2014 سے اب تک آپریشن ضرب عضب میں 3500 دہشت گرد مارے جا چکے ہیں۔</p>
			<p>انہوں نے بتایا کہ آپریشن کے دوران 300 سے زائد افسر اور جو ان ہلاک ہو چکے ہیں۔</p>
			<p>ان ے مطابق آپریشن ضرب عزب اب اپنے اختتامی مرحلے میں داخل ہو چکا ہے، شوال میں فیصلہ کن مرحلہ جاری ہے جبکہ دہشت گردوں کے مضبوط ٹھکانے ختم کر دیئے گئے ہیں۔</p>
			<p>انہوں نے بتایا کہ شوال کی پہاڑیوں پر فورسز کا کنٹرول ہے، اب زمینی فوج اور پاک فضائیہ دہشت گردوں کو نشانہ بنا رہی ہیں۔</p>
			<p>میڈیا سے گفتگو میں شیخ روحیل کا کہنا تھا کہ دہشت گردوں کے سہولت کار بھی پکڑے جا رہے ہیں، سیاستدان بھی پکڑے جاتے ہیں تو کوئی بری بات نہیں۔</p>
			<p>شیخ روحیل اصغر کا مزید کہنا تھا کہ ملک سب سے اہم ہے، سیاست دان یا انفرادی شخص یا ارادہ نہیں، دہشت گردوں کے خلاف کارروائی جا رہی رہے گی۔</p>
			<p>ان کا مزید کہنا تھا کہ ملک بھر میں 60 ہزار سےزائد انٹیلی جنس آپریشنز ہوئے ہیں جس نے دہشت گردوں کا نیٹ ورک توڑ دیا ہے</p>
			<p>اجلاس میں ہندوستانی جارحیت کے خلاف بھی قرارداد منظور کی گئی۔</p>
		</section>
	</body>
</document>
