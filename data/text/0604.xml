<document>
	<meta>
		<title>پاراچنار کے لنڈابازار میں دھماکہ ، 10 افراد جاں بحق، 20 سے زائد زخمی</title>
		<author>
			<name>آئی بی سی ا ردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/12513/</link>
			<copyright-holder>آئی بی سی اردو</copyright-holder>
		</publication>
		<num-words>179</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اپرکرم ایجنسی کے علاقے پاراچنار کی عیدگاہ لنڈا مارکیٹ میں دھماکے سے کم ازکم 10 افراد جاں بحق اور 20 سے زائد زخمی ہو گئے جنہیں ہسپتال منتقل کرناشروع کر دیا گیا،زیادہ ترزخمیوں کے جسم کے بالائی حصوں پر زخم آئے ہیں جس سے شبہ ہے کہ دھماکہ خیزمواد کسی اونچی جگہ پر رکھاگیاتھا۔</p>
			<p>پولیس کے مطابق عید گاہ کے علاقے میں ہونیوالے دھماکے کے بعد سیکیورٹی فورسز نے علاقے کو گھیر ے میں لے لیا جبکہ موقع سے دومشتبہ افراد کو حراست میں بھی لیا گیا۔</p>
			<p>پولیٹیکل ذرائع کے مطابق زخمیوں کو ہسپتال منتقل کیاجارہاہے ۔ ذرائع نے بتایا کہ ایجنسی ہیڈکوارٹرہسپتال پارہ چنار میں خون کی قلت اور مشینری کم پڑگئی ، زیادہ ترزخمیوں کے جسم کے بالائی حصے پر چوٹیں آئی ہیں ، ہسپتال میں سٹاف اور ادویات کی کمی کی وجہ سے زخمیوں کودیگرعلاقوں کے ہسپتالوں میں منتقل کیاجارہاہے جبکہ ہیلی کاپٹرحاصل کرنے پر بھی غور کیاجارہاہے ۔</p>
			<p>عینی شاہدین نے بتایا کہ دھماکہ ویگنوں کے سٹینڈ میں موجود کچرے کے ڈھیر میں ہوا ہے ۔ یاد رہے کہ اتوار کا دن ہے اور چھٹی کی وجہ سے بازاروں کی خاصارش ہوتا ہے ۔</p>
		</section>
	</body>
</document>
