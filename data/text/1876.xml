<document>
	<meta>
		<title>وائی گگ ۔ ایک سیکنڈ میں ایک جی بی ڈاون لوڈ کریں</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/18940/</link>
			<copyright-holder>آئی بی سی اردو</copyright-holder>
		</publication>
		<num-words>302</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>برق رفتار "وائی گِگ" ٹیکنالوجی سے ایچ ڈی ویڈیو سیکنڈوں میں ڈاؤن لوڈدنیا بھر کے صارفین سست وائی فائی سے اتنے ہی پریشان ہیں جتنا انٹرنیٹ کی شروعات پر ٹیلی فون کے ذریعے انٹرنیٹ کھولا جاتا تھا لیکن اب انٹیل نے وائی فائی کا ایک انقلابی رابطے کا عملی مظاہرہ کیا ہے جس میں ایک ایچ ڈی ویڈیو کو صرف چند سیکنڈ میں ڈاؤن لوڈ کیا گیا ہے۔ اس عمل میں وائی فائی کی رفتار اتنی ہی ہوتی ہے جتنا کیبل اور تاروں کے ذریعے حاصل ہوتی ہے اور اسے وائرلیس گیگابٹ (وائی گِگ) کہا گیا ہے۔  مظاہرے میں ایک ایچ ڈی ویڈیو صرف 4 سیکنڈ میں ڈاؤن لوڈ کی گئی۔ انٹیل کے مطابق یہ ایک انقلابی طریقہ ہے جو ڈیٹا شیئرنگ کو بدل کر رکھ  دے گا۔ وائی گِگ ایک نیا وائی اسپیکٹرم ( ریڈیو موج) استعمال کرتا ہے جسے <annotation lang="en">IEEE 802.11ad</annotation> کا نام دیا گیا ہے جو اس وقت چلنے والے <annotation lang="en">IEEE 802.11ac</annotation> اور 802.11n بینڈز کی جگہ لے سکے گا اور 60 گیگا ہرٹز چینل پر کام کرتا ہے۔</p>
			<p>ایک <annotation lang="en">GB</annotation> ایک سیکنڈ میں!</p>
			<p>وائی گِگ ٹیکنالوجی کے ذریعے بہت آسانی سے ایک گیگا بائٹ ( جی بی ) ڈیٹا ایک سیکنڈ میں وائرلیس کے ذریعے ڈاؤن لوڈ کیا جا سکتا ہے۔ انٹیل کے مطابق نہ صرف یہ مروجہ وائرلیس بینڈ پر کام کرتی ہے بلکہ ایک تکینک "بیم فارمنگ" کو بھی سپورٹ کرتی ہے جو عموماً سینسر اور سمتی سگنل ٹرانسمیشن کے لیے استعمال کی جاتی ہے۔ یہی  وجہ ہے کہ اس کی حد صرف 10 میٹر یا 32 فٹ ہے جو بہت کم ہے لیکن طویل فاصلوں پر وائی فائی سگنل بھیجنے کے لیے ایک اور بینڈ <annotation lang="en">IEEE 802.11ah</annotation> موزوں ہے جو کم توانائی استعمال کرتا ہے لیکن بہت سست ہے ۔ یہ دیہی اور دوردراز علاقوں کے لیے مناسب ہے جہاں انٹرنیٹ نہ ہونے کے برابر ہو۔</p>
		</section>
	</body>
</document>
