<document>
	<meta>
		<title>ڈیرہ غازی خان بلدیاتی انتخابات:سیاسی جماعتیں گروپوں میں تقسیم</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11127/</link>
			<copyright-holder>آئی بی سی اردو</copyright-holder>
		</publication>
		<num-words>265</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ڈیرہ غازی خان میں 5 دسمبر کو بلدیاتی انتخابات ہونگے،یہاں کئی بڑی سیاسی شخصیات اپنے اپنےدھڑوں کی کامیابی کیلئے سرتوڑ کوششوں میں مصروف ہیں ،ضلع اپنےمضبوط سرداری نظام کی وجہ سے خاص سیاسی شہرت رکھتا ہے۔</p>
			<p>بلدیاتی انتخابات کے سجے میدان میںن لیگ اورپی ٹی آئی 3 ، 3 دھڑوں میں تقسیم ہیں،ن لیگ لغاری برادران ، کھوسہ سرداران اور رکن قومی اسمبلی حافظ عبدالکریم کے گروپ کامیابی کیلئے میدان مارنے کی کوششوں میں نظرآرہے ہیںجبکہ پی ٹی آئی ضلعی آرگنائزراور ممبر پنجاب اسمبلی سردار احمدعلی دریشک ، زرتاج گل اور ڈاکٹر شاہینہ گروپ میں تقسیم ہے۔</p>
			<p>سیاسی جماعتوں کی اندرونی محازآرائی کا فائدہ کارپوریشن کی نشستوں پرانتخاب لڑنیوالے سردار ذالفقارکھوسہ کے گروپ کو ہو سکتا ہے،ڈیرہ غازی خان شہر کے میونسپل کارپوریشن کی تمام یوسیز میں کھوسہ گروپ نے امیدوار کھڑے کر رکھے ہیں ، تاہم ن لیگ اور پی ٹی آئی کی جانب سے آپس کی ناراضگی کے باعث کئی نشستوں پر پارٹی ٹکٹس جاری نہیں کئے گئے۔</p>
			<p>اسی طرح ڈی جی خان کی تحصیل کوٹ چھٹہ میں لغاری سرداروں اور تحریک انصاف کے سردار سیف خان کھوسہ ، سردار احمد علی دریشک گروپ کے درمیان مقابلہ ہے جبکہ تونسہ میںن لیگ کےایم این اے سردار امجدفاروق کھوسہ اور پی ٹی آئی کے خواجہ شیراز گروپ ایک دوسرے کے مدمقابل ہیں۔</p>
			<p>ڈیرہ غازی خان میں اگرچہ آزاد امیدواروں کی بھی ایک بڑی تعداد انتخابات میں حصہ لے رہی ہے تاہم بیشتر امیدواروں کو حکومتی جماعت ،تحریک انصاف یا پھرکھوسہ گروپ کی حمایت حاصل ہے ۔میدان کس کے نام رہتا ہے اور اس اہم ضلع پر کس کی حکمرانی ہوتی ہے یہ آنے والا وقت ہی بتائے گا</p>
		</section>
	</body>
</document>
