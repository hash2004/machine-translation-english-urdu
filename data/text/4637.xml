<document>
	<meta>
		<title>اساتذہ کرام کے نام !!</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7478/</link>
			<copyright-holder>آئی بی سی اردو</copyright-holder>
		</publication>
		<num-words>149</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔</p>
			<p>تمھاری باتوں کی بھینی خوشبو ہماری سوچوں میں بس گئی ہے</p>
			<p>تمھارے نقش قدم سے ہم نے ہزاروں اُجلے خیال پائے</p>
			<p>تمھارا دستِ شفیق تھاما</p>
			<p>تمھاری اُنگلی پکڑ کے خود کو سنبھال پائے</p>
			<p>تمھاری آنکھوں کی روشنی سے</p>
			<p>ہمارے دِل بھی ہوئے منور</p>
			<p>تمھارے لفظوں کے سچے موتی ہمارے دامن میں بھر گئے ہیں</p>
			<p>تمھارے دم سے یہ کھوٹے سکے چمک گئے ہیں</p>
			<p>تمھارے دم سے یہ بگڑے نقشے سنور گئے ہیں</p>
			<p>تمھارے دم سے یقیں کی دولت ہمیں ملی ہے</p>
			<p>تمھارے دم سے ہمارے خوابوں میں جان آئی</p>
			<p>تمھاری معصوم سی دعائیں ہماری راہ کا ہیں نور اب تک</p>
			<p>تمھیں خدا نے کمال بخشا</p>
			<p>تمھاری محنت عظیم تر ہے</p>
			<p>تمھارا رُتبہ خُدا ہی جانے</p>
			<p>تمھی سے سیکھا سوال کرنا</p>
			<p>تمھارے بچے یہ پوچھتے ہیں</p>
			<p>کہاں سے لائیں ہمیں بتاؤ وہ خواب لمحے گلاب یادیں</p>
			<p>کہاں سے لائیں ہمیں بتاؤ وہ پھول باتیں عذاب یادیں</p>
			<p>...................</p>
			<p>عابی مکھنوی</p>
		</section>
	</body>
</document>
