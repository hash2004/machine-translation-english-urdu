<document>
	<meta>
		<title>پہلا ٹی ٹوئنٹی:پاکستان نے زمبابوے کو 13 رنز سے ہرادیا</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7051/</link>
			<copyright-holder>آئی بی سی اردو</copyright-holder>
		</publication>
		<num-words>166</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ہرارے........پاکستان نےپہلے ٹی ٹوئنٹی میچ میں زمبابوے کو 13 رنز سے شکست دیکر دو میچز کی سیریز میں اپنی پوزیشن مضبو کرلی ہے۔گرین شرٹس نے میزبان افریقی الیون کو جیت کے لیے 137 رنز کا ہدف دیا تھا تاہم زمبابوے کی پوری ٹیم 123 رنز بنا کر آئوٹ ہو گئی۔</p>
			<p>اس سے قبل ہرارے کے اسپورٹس کلب پر کھیلے گئےاس میچ کا ٹاس پاکستان کے کپتان شاہد آفریدی نے جیت کر پہلے بیٹنگ کا فیصلہ کیا اور میز بان سائیڈ کو 137 کا ہدف دیا۔ لیکن زمبابوے کی ٹیم مطلوبہ ہدف کے تعاقب میں ناکام رہی اور میچ کے ابتداہی سے اس کی مسلسل وکٹیں گرتی رہیں۔</p>
			<p>سوائے اوپننگ بیٹسمین مساکاڈزا 25 اور کپتان ایلٹن چگومبرا 31 کے کوئی اور بیٹسمین گرین شرٹس کی جچی تلی بولنگ اور اچھی فیلڈنگ کا سامنا کرنے میں ناکام رہا۔پاکستان کی جیت میں عماد وسیم نے مرکزی کردار ادا کیا اور صرف گیارہ رنز کے عوض چار وکٹیں حاصل کیں۔ جبکہ سہیل تنویر اور وہاب ریاض نے ایک ایک وکٹ اپنے نام کیں۔</p>
		</section>
	</body>
</document>
