<document>
	<meta>
		<title>مارچ اوراپریل انتہائی اہم ہیں، شریف برادران میں سے صرف ایک رہے گا: شیخ رشید</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11467/</link>
			<copyright-holder>آئی بی سی اردو</copyright-holder>
		</publication>
		<num-words>294</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>عوامی مسلم لیگ کے سربراہ شیخ رشید احمد نے کہا ہے کہ مارچ اور اپریل انتہائی اہم ہیں، شریف برادران میں سے صرف ایک رہے گا جب کہ حکومت تبدیلی پرعمران خان سے ناشتے ناشتے کی شرط لگا لی ہے۔</p>
			<p>انھوں نے کہا کہ مارچ اپریل میں حکمران مسلط ہوں گے یاان سے جان چھوٹ جائے گی، ویسے میں حکمرانوں کو 2016ء میں نہیں دیکھ رہا، حکومت اورملک اب ایک ساتھ نہیں چل سکتے۔ انھوں نے کہا کہ میونسپل کارپوریشن میں میئر شپ کا فیصلہ 5 دسمبرکے الیکشن کے بعد کریں گے۔ اسلام آباد کے انتخابات میں حکمرانوں نے آخری وقت میں"ریگ مار" مارا ہے، اسلام آباد کے شہری سمجھدارہیں جب کہ دیہات میں گڑبڑ کا حکمرانوں کو کھلا موقع ملا، این اے 55 میں (ن) لیگ نہیں جیتے گی، یہاں ہمیں جماعت اسلامی، تحریک انصاف کی بھی حمایت حاصل ہے اور آزاد امیدواروں کو بھی سپورٹ کر رہے ہیں۔</p>
			<p>شیخ رشید نے کہا کہ 40 ارب روپے کے نئے ٹیکس عوام پرظلم اورخون چوسنے کے مترادف ہیں، مہنگائی کا طوفان آ گیا ہے، حکومت مکمل طورپرناکام ہے۔ شیخ رشید نے کہا کہ عمران نے ان سے ٹیلی فونک رابطہ کر کے مارچ میں حکومت تبدیلی کے حوالے سے پوچھا تو انہیں بتایا کہ موجودہ حالات کے پیش نظرلگ رہا ہے مارچ تک مسلم لیگ (ن)کی حکومت ختم ہو جائے گی۔ اگر ہاراتو عمران خان کولال حویلی کھانے کی دعوت دوں گا لیکن عمران خان ہارے توبنی گالہ میں چھپرہوٹل پرکھانے کی دعوت ملے گی جس میں جاؤں گا۔</p>
			<p>انھوں نے دعوی کیا کہ اگر اسلام آباد کی طرح راتوں رات نتائج تبدیل نہ ہوئے تو راولپنڈی کی 26 یونین کونسلز میں سے 16 پر کامیابی حاصل کروں گا۔ لال حویلی کے حلقہ میں میرا بھتیجا راشد شفیق الیکشن لڑ رہا ہے، شیر کو بڑے مارجن سے ہرائیں گے</p>
		</section>
	</body>
</document>
