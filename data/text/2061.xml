<document>
	<meta>
		<title>ورلڈ ٹی 20 میں آج پاکستان اہم میچ میں نیوزی لینڈ کے سامنے</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/20016/</link>
			<copyright-holder>آئی بی سی اردو</copyright-holder>
		</publication>
		<num-words>214</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>آئی سی سی ورلڈ ٹی 20 میں آج پاکستان کرکٹ ٹیم کا مقابلہ نیوزی لینڈ سے ہے ۔ قومی کرکٹ ٹیم کے لیے میچ بہت اہم ہے، جبکہ کیوی ٹیم 2 میچ جیت کر گروپ میں ٹاپ پوزیشن پر ہے۔</p>
			<p>میچ شام 7 بجے موہالی میں کھیلا جائے گا۔گرین شرٹس فتح حاصل کرنے کے لیے کیویز کے شکار کیلیے پرامید ہیں۔ لیکن امتحان میں گرین شرٹس پروفیسر حفیظ کے بغیر جائیں گے، وہ گھٹنے کی انجری کے سبب میچ سے باہر ہو گئے ہیں۔ ان کی جگہ خالد لطیف اور محمد سمیع کی جگہ عماد وسیم کو ٹیم میں شامل کیےجانے کا امکان ہے۔</p>
			<p>ذرائع کے مطابق موہالی کی پچ اور کنڈیشنز نیوزی لینڈ سے ملتی جلتی ہیں۔ سیمنگ ٹریک پر پاکستانی بیٹنگ اور بولنگ کے لئے بڑی آزمائش ہے۔ بلیک کیپس ٹورنامنٹ کے دونوں میچوں میں میزبان بھارت اور آسٹریلیا جیسی مضبوط ٹیموں کو اپ سیٹ شکست دے چکے ہیں ان کا شمار ٹورنامنٹ جیتنے والی فیورٹ ٹیموں میں ہو رہا ہے۔ نیوزی لینڈ کے کوچ مائیک ہیسن کو ٹورنامنٹ میں وکٹ کو سمجھنے والے سب سے ذہین کوچ قرار دیا جا رہا ہے۔</p>
			<p>واضح رہے کہ پاکستانی ٹیم نے کولکتہ میں بھارت کی خلاف میچ میں پچ کو سمجھنے میں غلطی کی اور 4 فاسٹ بولروں کو کھلانے کی غلطی کا خمیازہ بھی بھگتنا پڑا تھا</p>
		</section>
	</body>
</document>
