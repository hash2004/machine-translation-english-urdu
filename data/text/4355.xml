<document>
	<meta>
		<title>الطاف حسین کی تقریروں پر پابندی ، قومیت کا ریکارڈ طلب</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/5991/</link>
			<copyright-holder>آئی بی سی اردو</copyright-holder>
		</publication>
		<num-words>161</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>متحدہ قومی موومنٹ کے قائد الطاف حسین کی ریاست کے خلاف تقاریر پر لاہور ہائی کورٹ نے پابندی عائد کر دی۔</p>
			<p>جسٹس مظاہر علی نقوی کی سربراہی میں لاہورہائیکورٹ کے فل بنچ نے الطاف حسین کی ریاست کے خلاف تقاریر سے متعلق دائر درخواست کی سماعت کی۔</p>
			<p>درخواست گزار نے موقف اختیار کیا کہ الطاف حسین اور ایم کیو ایم کی رابطہ کمیٹی کے ارکان فوج کے خلاف مسلسل تقاریر کر رہے ہیں ۔ درخواست گذار نے الطاف حسین اور رابطہ کمیٹی کے خلاف غداری کا مقدمہ فرج کرنے کا مطالبہ کیا ۔</p>
			<p>عدالت نے الطاف حسین کی ریاست کے خلاف تقاریرپرپابندی عائد کرتے ہوئے ان کی جانب سے کی گئیں تقاریرکا ریکارڈ آئندہ سماعت پرطلب کر لیا ۔ عدالت نے الطاف حسین کی نیشنلٹی کا ریکارڈ بھی مانگا ہے ۔</p>
			<p>عدالت نے وزیراعظم نواز شریف، وفاقی وزیر داخلہ چوہدری نثار علی خان اور سیکرٹری کیبنٹ ڈویژن سے جواب طلب کر تے ہوئے پیمرا سے کہا ہے کہ وہ 7 ستمبر کو پیش ہو ۔</p>
		</section>
	</body>
</document>
