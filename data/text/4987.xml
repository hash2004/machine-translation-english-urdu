<document>
	<meta>
		<title>وزیر اعلیٰ پنجاب نےلاہور میں پاک چائنا فرینڈ شپ پویلین کاافتتاح کر دیا</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/9093/</link>
			<copyright-holder>آئی بی سی اردو</copyright-holder>
		</publication>
		<num-words>177</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>وزیر اعلیٰ پنجاب شہباز شریف کا کہنا ہے کہ پاکستان اور چین انمٹ رشتوں میں بندھے ہیں ، چینی صدر کا سرمایہ کاری پیکیج پاکستانی عوام کے لیے عظیم تحفہ ہے۔</p>
			<p>وزیر اعلیٰ پنجاب شہباز شریف نے لاہور میں مال روڈ پرپاک چین اقتصادی راہداری کے حوالے سے پاک چین دوستی کی یادگار کا افتتاح کیا ، چینی سفیر سن ویڈانگ ، قونصل جنرل یوبورن اور چینی سرمایہ کار بھی موجود تھے۔</p>
			<p>اس موقع پر وزیر اعلیٰ شہباز شریف نے کہا کہ یہ پویلین پاک چین دوستی اور سی پیک کی یادگار کے طور پر قائم کیا گیا ہے، ، سی پیک کے تحت چین پاکستان میں 46 ارب ڈالر کی سرمایہ کاری کر رہا ہے،ان کا کہنا تھا کہ پیکیج معاشی تعاون کو مزید فروغ دے گا،سی پیک کے 36 ار ب ڈالر توانائی کے منصوبوں کیلئے رکھے گئے ہیں۔</p>
			<p>چینی سفیر نے سی پیک کی یادگار بنانے پروزیر اعلیٰ شہباز شریف اور پنجاب کے عوام کا شکریہ ادا کیا ،ان کا کہنا تھا کہ پاک چین دوستی ہمیشہ قائم رہے گی اور وقت کے ساتھ مزید مستحکم ہوگی</p>
		</section>
	</body>
</document>
