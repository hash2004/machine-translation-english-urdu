<document>
	<meta>
		<title>سائیں سرکار کا کارنامہ ، فکس اٹ کے بانی عالمگیر خان گرفتار</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/17900/</link>
			<copyright-holder>آئی بی سی اردو</copyright-holder>
		</publication>
		<num-words>237</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<heading>کراچی: پولیس نے وزیر اعلیٰ ہاؤس کے سامنے کچرہ پھینکنے پر فکس اٹ مہم کے بانی عالمگیر خان کو حراست میں لے لیا۔</heading>
			<p>کراچی میں فکس اٹ مہم کے بانی عالمگیر کچرے سے بھری بالٹی وزیر اعلی ہاؤس لے گئے جہاں انہیں بالٹی میں بھرا کچرا وزیر اعلی ہاؤس کے آگے پھینکنا تھا ، لیکن پولیس کے منع کرنے پر عالمگیر نے اپنا کام جاری رکھا جس پر پولیس نے ٹرالی کے ڈرائیور سمیت انہیں گرفتار کر لیا۔</p>
			<p>اس سے قبل میڈیا سے گفتگو کرتے ہوئے عالمگیر کا کہنا تھا کہ جس کچرے سے انسانی جان کو خطرہ ہے اس سے بجلی پیدا کی جا سکتی ہے ، انہوں نے کہا کہ لاہور میں بھی کچرے کو ری سائیکل کیا جا رہا ہے لیکن یہاں نہیں ہو رہا ہے ، وزیر اعلی ہاؤس کی پوری سیکیورٹی میرے آنے سے پہلے الرٹ کر دی گئی تاکہ میں نہ جاسکوں ، انہوں نے کہا کہ وہ وزیر اعلی ہاؤس کا تقدس اور آئین کی حیثیت سے اہمیت جانتے ہیں لیکن وہ عام آدمی ہیں جو لوگوں کے لیے اپنی آواز اٹھاتے ہیں اور اٹھاتے بھی رہیں گے کیونکہ انتظامیہ نا اہل ہے۔</p>
			<p>واضح رہے کہ کچھ عرصہ قبل کراچی کے عالمگیر خان نے کھلے گٹروں کے حوالے سے سوشل میڈیا پرفکس اٹ مہم شروع کی تھی جس کا وزیر اعلیٰ سندھ نے نوٹس تو لیا تھا لیکن اس کے باوجود شہر میں گٹروں کے ڈھکن لگانے کا کام تاحال شروع نہ ہو سکا۔</p>
		</section>
	</body>
</document>
