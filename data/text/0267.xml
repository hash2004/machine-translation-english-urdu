<document>
	<meta>
		<title>عمران نے ریلی جیل روڈ پر ختم کر دی ، سراج الحق کی مزار قائد پرحاضری</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11118/</link>
			<copyright-holder>آئی بی سی اردو</copyright-holder>
		</publication>
		<num-words>216</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بلدیاتی الیکشن کے سلسلے میں عمران خان اور سراج الحق کی قیادت میں نکالی گئی مشترکہ ریلی عمران خان نے جیل روڈ پر ہی ختم کر دی جبکہ سراج الحق نے سفر جا ری رکھا ،مزار قائد پر پہنچ کر فاتحہ خوانی کی ۔</p>
			<p>کراچی میں کئی گھنٹے جاری رہنے والی تحریک انصاف اور جماعت اسلامی کی مشترکہ ریلی مزار قائد پہنچنے سے پہلے ہی اختتام پذیر ہو گئی،</p>
			<p>پی ٹی آئی کے رہنما علی زیدی نے بتایا کہ عمران خان نےجیل چورنگی پرریلی ختم کرنےکااعلان کر دیا ہے،جبکہ پی ٹی آئی کے ایک اور رہنما عمران اسماعیل کا کہنا ہے کہ ریلی عمران خان اور سراج الحق سے مشاورت کے بعد ختم کر دی گئی ۔</p>
			<p>ریلی نے 18 کلو میٹر کا فاصلہ 6 گھنٹے میں طے کیا جس میںجماعت اسلامی اور پاکستان تحریک انصاف کے کارکنان کی بڑی تعداد نے شرکت کی۔</p>
			<p>عمران اسماعیل نے مزید کہا کہ چیئرمین پی ٹی آئی عمران خان کل شہر کے مختلف مقامات کا دورہ کریں گےجس میں لیاری کا بھی علاقہ شامل ہے جہاں ککری گراؤنڈمیں جلسہ بھی ہوگا۔</p>
			<p>جیل روڈ پر ریلی ختم ہونے کے بعدامیر جماعت اسلامی سراج الحق کارکنان کے ہمراہ مزار قائد پر پہنچے اور فاتحہ خوانی کی اس موقع پر مزار قائد کے قریب پی ٹی آئی اور جماعت اسلامی کےکارکنوں نے زبردست آتش بازی بھی کی</p>
		</section>
	</body>
</document>
