<document>
	<meta>
		<title>شام پرشامِ الم کےمہیب سائےاورمسلم دنیا۔۔۔!</title>
		<author>
			<name>محمدعماراحمد</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/19722/</link>
			<copyright-holder>آئی بی سی اردو</copyright-holder>
		</publication>
		<num-words>689</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>المیہ یہ ہے کہ سرزمینِ انبیاءعلیہم السلام"شام"خداکےدشمن اورخدا</p>
			<p>کےپیغمبروں کےدشمن نہیں بلکہ پیغمبروں کےسردارﷺکی امت کے ہاتھوں</p>
			<p>پچھلے 5 برس سےلہولہان ہو رہی ہےاوربہنےوالالہوبھی اپنے ہی مسلمان</p>
			<p>بھائیوں،بہنوں اوربچوں کاہے۔شرمناک بات یہ ہے کہ انبیاءعلیہم</p>
			<p>السلام،صحابہ اوراہلبیت رضوان اللہ علیہم اجمعین کےمقدس مزارات کو بھی</p>
			<p>بغض وحسدکانشانہ بنایاجارہاہے۔ظلم،بربریت،وحشت اورجبرجیسےالفاظ اس جنگ</p>
			<p>میں ہونے والی کارروائیوں کےلئےبہت چھوٹے ہیں۔کب تک یہ ظلم وستم اورغم</p>
			<p>والم کی شام چھائی رہے گی؟اس کا فیصلہ بدقسمتی سےانہی ہاتھوں میں ہے جو</p>
			<p>معصوم خون سےرنگین ہیں۔</p>
			<p>15 مارچ 2011 سےشروع ہونے والی یہ جنگ اب تک</p>
			<p>تقریباََ 3 لاکھ جانیں لےچکی ہے جبکہ شام کی نصف آبادی دربدرٹھوکریں کھارہی</p>
			<p>ہےاورلاکھوں لوگ ہجرت کرکےہمسایہ ومغربی ممالک کےپناہ گزین کیمپوں میں</p>
			<p>زندگی بسرکررہےہیں۔دوسری جنگِ عظیم کےبعدیہ انسانیت کےلئےسب سےخطرناک</p>
			<p>لڑائی ہے جس کی وجہ اقتدارکی حرص وہوس کےسواکچھ نہیں۔یہ لڑائی مختلف</p>
			<p>علاقائی اورعالمی قوتوں کےمفاد کی لڑائی ہے جس کانشانہ ایلان کر دی</p>
			<p>جیسےمعصوم بچےبن رہے ہیں۔</p>
			<p>لڑائی کا سبب بشارالاسدہےجوعرصہ درازسےاقتدارکی</p>
			<p>مسندپربراجمان ہےاوردوسری وجہ بیرونی مداخلت ہے۔اسد نےمخالفین کوہرطرح</p>
			<p>سےدبانےکی خاطرظلم وستم کابازارگرم کئےرکھاجس کےنتیجےمیں ایک اسکول</p>
			<p>کےکمسن بچوں نےآمریت مخالف نعرےلکھےاوران بچوں کوسرکاری سپاہ</p>
			<p>گرفتارکرکےلےگئی۔کمسنوں کی گرفتاری کے خلاف مظاہروں پرسرکاری فوج نےفائرنگ</p>
			<p>کی جس سےان مظاہروں نےایک خونی تحریک کی شکل اختیار کرلی جو کہ اب تک</p>
			<p>جاری ہے۔</p>
			<p>افغانستان میں پاکستان کی مداخلت کےبعدکےنتائج پاکستان میں اب تک</p>
			<p>کی بدامنی کی صورت میں پورے عالمِ اسلام کےسامنے ہیں مگر اس سےمسلم ممالک</p>
			<p>نےکوئی سبق حاصل نہیں کیابلکہ شام میں مداخلت کرکےاب خودانہی حالات کا</p>
			<p>شکارہیں۔لڑئی شروع ہوئی توقریب کےاسلامی ممالک نے اس"کارِخیر"میں حصہ</p>
			<p>ملانےکے لئےمختلف جہادی اورمسلح جتھوں کی ما لی وعسکری امداد شروع کر دی</p>
			<p>۔پاکستان سمیت دنیابھرسے'مجاہدین'اس "جہاد"میں شرکت کے لئے پہنچے۔داعش بھی</p>
			<p>انہی حالات میں ابھرکرسامنےآئی اور اپنی ظالمانہ کارروائیوں کےسبب پوری</p>
			<p>دنیا کی توجہ کامرکزبن گئی۔</p>
			<p>شام میں ایک طرف حکومتی فورسز ،ایران،حزب اللہ اور روس ہیں جواسد</p>
			<p>مخالف قوتوں بشمول داعش کے خلاف لڑرہے ہیں تودوسری طرف اسدمخالف شامی</p>
			<p>طاقتیں اورعلاقائی وعالمی جہادی تنظیمیں ہیں جواسد کے ساتھ ساتھ باہم بھی</p>
			<p>دست وگریباں ہیں اور اس سب میں عوام ہی مررہے ہیں۔اس سےنہ حکومتی</p>
			<p>فورسزاپنا مقصدحاصل کرپارہی ہیں اور نہ ہی حکومت مخالف قوتیں اپنامقصد</p>
			<p>حاصل کر رہی ہیں۔اس کے علاوہ امریکی کیمپ میں شامل ممالک بھی اپنا حقِ</p>
			<p>غلامی ادا کر رہے ہیں۔پاکستان جیسےممالک کےجو'مذہبی دانشور'اس جنگ میں</p>
			<p>شامل ہونے کی "سعادت" سےمحروم رہےوہ معرکہ شام کے "فضائل و مناقب"</p>
			<p>بیان کرکےلوگوں کو مسلمان خون سےاپنی پیاس بجھانےکی طرف راغب</p>
			<p>کرتےرہےاوراس جنگ میں اپنی شمولیت کی"سعادت"گھروں میں بیٹھ کرہی حاصل</p>
			<p>کرتےرہے۔</p>
			<p>ادھریورپی ممالک مہاجرین کو اپنے ہاں آنےکی اجازت</p>
			<p>دینےسےہچکچارہےہیں تودوسری طرف سعودی عرب امریکہ اورنیٹوکوشام میں</p>
			<p>کارروائی کرنے کی دعوت دےکرشام کی سرزمین پرمزیدمظالم کی راہ ہموارکرنےکی</p>
			<p>کوشش کررہاہےجبکہ ترکی بھی اسی راہ پرچلنےکاخواہش مند ہے۔پھراسلامی ممالک</p>
			<p>پر مشتمل ایک نئی نیٹوبھی داعش سمیت مختلف دہشتگردتنظیموں سے</p>
			<p>لڑنےکےلئےتشکیل دی جا رہی ہے جس کاپہلاہدف داعش ہے اس سےاندازہ ہوتا ہے کہ</p>
			<p>ابھی یہ لڑائی جاری رہے گی۔</p>
			<p>افغانستان،عراق اورلیبیامیں عالمی افواج کےصفِ اول کےاتحادی بن کرمسلم</p>
			<p>ممالک نےاپنےہی مسلمان ممالک کوغیرمستحکم کرنے میں غیروں کابھرپورساتھ</p>
			<p>دیا،ان کےایجنڈے کی تکمیل کےلئےخودکوہرجگہ پیش کیااوراب یہی حالات شام</p>
			<p>کے ہیں۔ہم الزام لگاتے ہیں کہ صیہونی وصلیبی طاقتیں مسلم ممالک کوتقسیم</p>
			<p>کرنے کی سازش کررہےہیں مگرحقیقت میں ہم خودان کی راہ آسان بناتے ہیں۔مسلمان</p>
			<p>حکمران ہوں یاجہادکےنام پرلڑنےوالےمسلح جتھے سب ہی عالمی استعمارکواپنی</p>
			<p>کارروائیوں اوردِہائیوں سےمسلم ممالک میں مداخلت پرقائل کرتے ہیں۔اس</p>
			<p>لئےمسلم امہ اپنےحالات کی خودہی ذمہ دارہےکوئی صیہونی وصلیبی طاقت</p>
			<p>نہیں۔چلئےمان لیتے ہیں کہ دشمن طاقتیں سازشیں کرتی ہیں توپھرحیرت وافسوس</p>
			<p>کی بات ہے کہ مسلم دنیاکاکوئی بھی مذہبی یاسیاسی شخص ایسا نہیں جوحالات</p>
			<p>کوبھانپ سکےاوران 'سازشوں'سےمسلم دنیاکوبچاسکے۔</p>
			<p>دراصل یہ حالات ہمارےاپنےہی پیداکردہ ہیں،مسلم ممالک کی اکثرحکومتیں مطلق</p>
			<p>العنان ہیں</p>
			<p>اورجوجمہوری ہیں ان کامزاج آمریت زدہ ہے۔جب عوام ان کی پالیسیوں کے خلاف</p>
			<p>اٹھ کھڑےہوتےہیں تونتیجۃًعوام اورریاست میں ٹکراؤپیدہ ہوتا ہےجواسی طرح</p>
			<p>کےحالات کی طرف جاتاہےجواب شام کے ہیں۔جب تک مسلم ممالک کےحکمران اپنی</p>
			<p>عوام کواپنےچنگل سےآزاد نہیں کرتےتب تک حالات ایسے ہی رہیں گےاورکوئی بھی</p>
			<p>ملک کسی وقت شام بن سکتا ہے۔ضروری ہے کہ حکمران اپنےرویوں میں نرمی لائیں</p>
			<p>اوراغیارکےآلہ کاربننےکی بجائےاپنی عوام کی خدمت وتحفظ کافریضہ سرانجام</p>
			<p>دیں۔بیرونی</p>
			<p>عناصرتب ہی فائدہ اٹھاتے ہیں جب ریاست اپنی ذمہ داریوں سےپہلوتہی کرتی</p>
			<p>ہےاورعوام کی بنیادی ضروریات پوری نہیں کرتی۔</p>
			<p>دشمن قوتوں کاراستہ روکنےاورسازشیں ناکام بنانےکےلئےضروری ہے کہ مسلم</p>
			<p>حکمران اپنےاپنےممالک پرتوجہ دیں اوردوسرےکسی بھی ملک میں مداخلت نہ</p>
			<p>کریں۔کسی بھی ملک میں مداخلت کےنتائج کبھی بھی اچھےنہیں ہوتےاورمشرق</p>
			<p>وسطیٰ کےموجودہ حآلات اس بات کواورزیادہ وضاحت سےسمجھا رہے ہیں۔افسوس</p>
			<p>صدافسوس کہ جس امت کوان کے نبیﷺ نےجسدِواحدفرمایاتھاوہی امت آج اپنےجسم</p>
			<p>کےحصوں کونوچ نوچ کرکھارہی ہےاورپھربھی افضلیت کےزعم میں مبتلا ہے۔</p>
		</section>
	</body>
</document>
