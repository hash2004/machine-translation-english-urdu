<document>
	<meta>
		<title>امریکانے ہمارےطیارے کا روٹ ترکی کو بتایا، روس کا الزام</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/10945/</link>
			<copyright-holder>آئی بی سی اردو</copyright-holder>
		</publication>
		<num-words>300</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ماسکو .....روسی صدر نے امریکاپر اپنے طیارے کا روٹ ترکی کو بتا نے کا الزام لگاتے ہوئےکہاہے کہ جس وقت طیارے کو ایک مقام سےگزرناتھا،عین اسی لمحےمارگرایاگیا،کیاروس نے اس لیےامریکاکومعلومات فراہم کی تھیں؟ایسا واقعہ دوبارہ ہوا تو امریکا سےتعاون خطرے میں پڑسکتا ہے۔</p>
			<p>روسی جنگی طیارہ گرانے پر صدر پیوٹن ترکی پر برہم ہو گئے ،ترک صدر طیب اردوان کا کہنا ہے کہ جنگی طیارہ گرائے جانے کے بعد سےروسی صدر فون کال کا جواب نہیں رہے ہیںمعلوم ہوتا کہ طیارہ روس کا ہے تو مختلف ردعمل ظاہر کرتے، واقعے کے بعد روس نے ترکی کے ساتھ تمام فوجی رابطے بھی ختم کر دیے ہیں ۔</p>
			<p>روسی وزارت دفاع نے ترکی سے ہاٹ لائن پر معلومات کے تبادلے سمیت تمام فوجی رابطے ختم کرنے کا باضابطہ اعلان کر دیا، ترکی کی غذائی اور دوسری مصنوعات کی درآمد پر بھی پابندی لگا دی گئی، روسی شہریوں کو ترکی کا سفر نہ کرنے اور ترکی میں موجود اپنے شہریوں کو واپس آنے کی ہدایت کر دی۔</p>
			<p>ترکی نے بھی روس میں ترک سفارتخانے کے باہر مظاہرے پر روسی سفیر کو طلب کر لیا، اس سے پہلے ترک صدر رجب طیب اردوآن کا کہنا تھا کہ روس سے محاذ آرائی نہیں چاہتے لیکن طیارہ گرانے پر روس سے معافی نہیں مانگیں گے، معافی انھیں مانگنی چاہیے جنہوں نے فضائی حدود کی خلاف ورزی کی۔</p>
			<p>ماسکو میں گفتگو کرتے ہوئے روسی صدر پیوٹن کا کہنا تھا روسی طیارے کو نشانہ بنانے پر معافی نہ مانگ کر ترکی دونوں ممالک کے تعلقات بند گلی میں لے جا رہا ہے۔انہوں نے کہا یہ بات ناقابل فہم ہے کہ ترک حکام کو معلوم ہی نہ ہو سکا کہ طیارہ روس کا تھا اور شام سے ترک سرحدی علاقوں میں تیل کی غیرقانونی سپلائی ہو رہی ہے۔صدر پوٹن نے کہا جس ملک کو روس دوست سمجھتا تھا اس سے ایسی حرکت کی توقع ہرگز نہ تھی۔</p>
		</section>
	</body>
</document>
