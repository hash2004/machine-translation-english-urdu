<document>
	<meta>
		<title>باہمت معذور نوجوان برکات کے فن پاروں کی نمائش آج الحمراءمیں ہو گی</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11290/</link>
			<copyright-holder>آئی بی سی اردو</copyright-holder>
		</publication>
		<num-words>261</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>نوجوان مصور برکات کے فن پاروں کی نمائش آج الحمراءآرٹ گیلری میں منعقد کی جائے گی روٹری کلب آف لاہور گارڈنز کے تعاون سے ہونے والی اس دو روزہ نمائش میں برکات کے 60 فن پارے رکھے جائیں گے ،</p>
			<p>نمائش میں زندگی کے مختلف شعبوں سے تعلق رکھنے والی معروف شخصیات شرکت کریں گی۔</p>
			<p>نجی اخبارسے خصوصی گفتگو کرتے ہوئے مصور برکات نے بتایا کہ میں نے ابتدائی تعلیم کویت سے حاصل کی اس کے بعد لاہور آکر مدرستہ البنات میں پرائمری پاس کر کے او لیول تک ڈیفنس پبلک سکول میں زیر تعلیم رہا ۔</p>
			<p>میں سی اے کر رہا تھا جب میرا ایکسیڈنٹ ہو گیا جس کے باعث میں تین ماہ کومے میں رہا اور میرا دایاں حصّہ فالج کا شکار ہو گیا میں نے ہمت نہیں ہاری اور اپنی معذوری کو اپنی کمزوری نہیں بننے دیا میرے دماغ کی اب تک پانچ بار میجر سرجری ہو چکی میرا بچ جانا کسی معجزے سے نہیں ہے۔</p>
			<p>ایک سوال کے جواب میں برکات نے بتایا کہ مسلسل کئی برس سے تسلسل کے ساتھ میری فزیو تھراپی جاری ہے جب میرا ایکسیڈنٹ ہوا تھا تو میں دائیں ہاتھ سے لکھتا تھا لیکن بعد میں جب میں نے مصوری کے لئے پرائڈ آف پرفارمنس آرٹسٹ ڈاکٹر اعجاز انور کی شاگردی اختیار کی تو بائیں ہاتھ سے کام کرنا شروع کیا۔</p>
			<p>اب میں الٹے ہاتھ سے لکھتا اور پینٹنگز بناتا ہوں۔برکات کی والدہ ،بہن اور بہنوئی کا کہنا ہے کہ انسان میں ہمت اور حوصلہ ہو تو دنیا میں کوئی بھی کام کر سکتا ہے ہمت مرداں مدد خدا والی ضرب المثل اس لڑکے پر صادق آتی ہے</p>
		</section>
	</body>
</document>
