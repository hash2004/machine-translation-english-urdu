<document>
	<meta>
		<title>ترکی میں دہشتگردی کے بعد ہمدردی کہاں تھی؟ برطانوی اخبار</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/20233/</link>
			<copyright-holder>آئی بی سی اردو</copyright-holder>
		</publication>
		<num-words>265</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>لندن......برسلز میں دہشت گرد حملوں کے بعد بیلجیئم کے عوام سے اظہار یکجہتی کے لئے دنیا بھر سے ہمدردی کے جذبات کا اظہار کیا گیا لیکن ترکی میں دہشت گردی کے واقعات کے بعد یہ ہمدردی کہاں تھی؟ لوگ تو وہاں بھی مارے گئے تھے، صدمہ تو ترکی نے بھی جھیلا تھا، برطانوی اخبار نے سوال کھڑا کر دیا۔</p>
			<p>ایک برطانوی اخبارمیں لکھے گئے مضمون میں خاتون مضمون نگار یاسمین احمدنے یہ سوال اٹھاتے ہوئے کہا ہے کہ یورپ ایک بار پھر دہشت گرد حملہ کے اثر میں ہے اور اس جیسے سانحات تواتر سے دیکھنے میں آرہے ہیں ،جن پر افسوس اور ہمدردی کا اظہار بھی ہے۔</p>
			<p>سوشل میڈیا چاہے فیس بک ہو یا ٹوئٹر،یا کوئی کارٹون ،ہر جگہ اسی کے اثرات نظر آتے ہیں لیکن یاسمین احمد نے سوال کیا کہ ترکی میں دہشت گردوں کے ہاتھوں مارے جانے والوں کے لئے یورپ نے کیا کیا؟انقرہ میں مظالم کے بعد 10 ڈاؤننگ اسٹریٹ پر ترکی کا جھنڈا کیوں نہیں لہرایا گیا؟</p>
			<p>وہ لکھتی ہیں کہ ترکی میں گزشتہ ہفتے دہشت گرد حملے میں 3 افراد مارے گئے، 36 زخمی ہوئے،فروی کے حملے میں 28 مارے گئے اور 60 زخمی ہوئے،جنوری میں ہونے والے دو حملوں میں 18 افراد لقمہ اجل بنے اور 53 زخمی ہوئے، 2015 کے حملوں میں 141 افراد ہلاک اور 910 زخمی ہوئے۔</p>
			<p>انہوں نے کہا کہ دہشت گردی کی شدت کو ہلاکتوں اور زخمیوں کی تعدادسے نہیں ناپاجاسکتا ،تاہم ترکی میں برسلز سے زیادہ جانیں ضائع ہوئیں ،لیکن یورپ آج بھی خاموش ہے۔ان کا کہنا ہے کہ بے حسی داعش جیسی دہشت گرد تنظیموں کے لئے ایندھن کا کام دیتی ہے۔</p>
		</section>
	</body>
</document>
