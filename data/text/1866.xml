<document>
	<meta>
		<title>حقوق نسواں کے بل کی مخالفت کا تاریخی پس منظر</title>
		<author>
			<name>جمال ناصر</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/18870/</link>
			<copyright-holder>آئی بی سی اردو</copyright-holder>
		</publication>
		<num-words>706</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>عورت کا المیہ....</p>
			<p>افلاطون نے اپنی کتاب جمہوریہ میں عورت اور مرد کو برابر کا مقام دیا ھے</p>
			<p>لیکن اس کے شاگرد ارسطو کے خیالات اس کے برعکس تھے اور اس کا استدلال تھا کہ حمل کے مسائل کی وجہ سے عورتیں مردوں سے فطری طور پر کمتر ھیں -اور اس کمتری کے بارے میں ارسطو ایک مثال اور دیتا ھے کہ مردوں کے بتیس دانت ھوتے ھیں اور عورتوں کے اٹھائیس-</p>
			<p>افلاطون کے نزدیک عورت اور مرد ذھانت میِں برابر ھیں</p>
			<p>یونان کے ان دونوں فلسفیوں میں سے ارسطو کے خیالات کو تقویت ملی اس کی وجہ یہ تھی کہ دنیا کی تہذیب میں مردوں کی اجارہ داری قائم ھوچکی تھی اور مرد کسی بھی قیمت پر عورت جو برابری کا مقام دینے کے لئے تیار نہ تھے یہاں تک کہ عورت کی حیثیت گھٹ کر مرد کی ملکیت ھو گئی-</p>
			<p>جس میں اس کی کوی ذاتی شناخت نہ رھی اور اسی وجہ سے تاریخ میں اس نے بہت ظلم وستم سہے -</p>
			<p>جنگوں میں شکست کے بعد فاتحین مردوں کو قتل کر دیتے اور عورتوں کو بطور کنیز گرفتار کر کے مال غنیمت کی طرح فوجیوں میں تقسیم کر دیتے</p>
			<p>یونانی ڈرامہ نگاریورپیڈس نے اپنے ڈرامے ,,ٹروجن کی عورتیں ,, میں ,,ٹرائے,,کی جنگ کا ذکر کیا ھے جس میں یونانیوں نے شہر فتح کر کے بعد میں مردوں کا قتل عام کیا اور عورتوں جن شاھی خاندان کی عورتیں بھی شامل تھیں انعام کے طور پر فوجیوں میں تقسیم کر دیا-</p>
			<p>یہ روائیت ھر معاشرے میں جاری رھی کہ جنگ کی صورت میں عورتوں کو اٹھا لے جانا فتح کی علامتوں میں سے تھا</p>
			<p>چنگیز خان کے ابتدائی زمانے میں ایک قبائلی جنگ میں اسے شکست کے بعد اس کی بیوی کو مخالف سردار اٹھا کے لے گیا لیکن ایک سال بعد چنگیز خان نے اس کو شکست دے کر اپنی بیوی واپس حاصل کرلی -</p>
			<p>اس دوران اس کی بیوی ایک بچے کی ماں بن چکی تھی جو مخالف سردار کا تھا لیکن چنگیز خان نے نہ صرف اپنی بیوی کو وھی مقام دیا بلکہ بیٹے کو بھی اپنا سمجھ کر پالا-</p>
			<p>اگرچہ اکثر معاشروں میں نہ عورت کو واپس لیا جاتا ھے اور نہ ھی عزت کی جاتی ھے</p>
			<p>جیسے ھندوستان میں رامائن کی کہانی میں جب سیتا واپس آتی ھے تو رام کو اس کی پاکبازی پر شبہ ھوتا ھے اس سیتا دیوتاوں دے درخواست کرتی ھے کہ وہ اس کی پاکبازی ثابت کریں</p>
			<p>اس پر زمین شک ھوتی ھے اور سیتا اس میں سماجاتی ھے ,ھندوستان میں سیتا کو پاکبازی کی علامت سمجھا جاتا ھے</p>
			<p>اگر سازش کے ذریعے بھی کسی حکمران کو تاج وتخت سے محروم کیا جاتا تو اس کے حرم کی عورتوں کو بطور مال غنیمت سمجھ کر رکھ لیا جاتا</p>
			<p>عورت کا المیہ یہ ھے ایک طرف تو مرد اس کی محبت اور چاہ میں گرفتار رھتا ھے اور دوسری طرف اس کو برابر کا مقام دینے کے لئے تیار نہیں</p>
			<p>ایک تاریخی واقعہ ھے کہ ال بویہ کا ایک حکمران اپنی کنیز کے ساتھ اس قدر والہانہ محبت کا شکار ھواکہ اس کے بغیر اس کو چین نہیں آتا تھا -اس پر اس کو خیال آیا کہ یہ کنیز اس کی کمزوری ھے اور یہ کمزوری اس کی مردانہ خصلت کے خلاف ھے تو اس نے حکم دیا  کہ کنیز کو قتل کر دیا جاے تاکہ اس کی مردانہ کمزوری کی وجہ ختم ھوجاے-</p>
			<p>جب عورت ملکیت بن جاتی ھے تو عزت کاروپ دھار لیتی ھے یہی وجہ ھے کہ ذرا سے شبہ کی بنا پر عورت کو قتل کر دیا جاتا ھے</p>
			<p>ایک واقعہ فاطمی حکومت کے دوران پیش آیا ایک دن خلیفہ الحاکم کی سواری جارھی تھی راستے میں ایک پبلک باتھ ھاوس سے جو عورتوں کے لئے مخصوص تھا وھاں سے ھنسنے اور قہقوں کی آوازیں آئی اس پر خلیفہ عورتوں کی بے شرمی پر اس قدر برھم ھوے کہ حکم دیا کہ باتھ روم کو دیواریں چن کر عورتوں کو زندہ دفن کر دیا جائے</p>
			<p>پاکستانی معاشرے میں اس تاریخی پس منظر کوذھن میں رکھتے ھوے ھم دیکھتے ھیں کہ جدید دنیا میں جتنی بھی عورتوں کی آزادی کی تحاریک چلیں ھیں ان کا اثر ھمارے معاشرے پر نہیں ھوا</p>
			<p>کیونکہ جب تک عورت کو اس کی اپنی ذات سے شناخت کیا جاتا اس وقت تک مرد کی بالادستی قائم رھے گی</p>
			<p>(موجودہ حقوق نسواں بل کی مخالفت کی وجوھات ظاھر کرتی تحریر ڈاکٹر مبارک کی بکس سے مدد لی گئی)</p>
		</section>
	</body>
</document>
