<document>
	<meta>
		<title>پاکستانیو تیار ہوجاؤ، نیا دور شروع ہوگا: عمران خان</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7715/</link>
			<copyright-holder>آئی بی سی اردو</copyright-holder>
		</publication>
		<num-words>346</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>تحریک انصاف کے چیئرمین عمران خان نے کہا ہے کہ پاکستانیو تیار ہوجاؤ ایک نیا دور شروع ہوگا ۔ قوم عمران خان کو 40 سال سے جانتی ہے میں نے ملک کا پرچم بلند کیا۔غدار وہ ہوتا ہے جو ملک سے بے وفائی کرے ۔</p>
			<p>لاہور میں این اے 122 کے الیکشن مہم کے سلسلے کے آخری جلسے سے خطا ب کرتے ہوئے ان کا مزیدکہنا تھا کہ انسان کے ہاتھ میں صرف کوشش اور نیت ہے،کامیابی اور عزت اللہ دیتا ہے۔ علیم خان نے لوگوں کے دلوں پر قبضہ کر رکھا ہے۔لیکن الیکشن کمیشن اور پولیس مسلم لیگ ن کے ساتھ ہے۔</p>
			<p>انہوں نے کہا کہ میاں صاحب اگر درباری چننے ہیں تو کوئی عقلمند درباری چن لیں۔ حکومت نے لاہور کی میٹرو پر ہر کلومیٹر پر 11 ارب اور اسلام آباد کی میٹرو پر 20 ارب خرچ کیے،میٹرو کا اربوں روپیہ حکمرانوں کی جیبوں میں گیا ۔</p>
			<p>عمران خان نے مجمع سے مخاطب ہوتے ہوئے کہا کہ پاکستانیو ںتیار ہوجاؤ۔ ایک نیا دور شروع ہوگا ، مجھے پاکستان کا سنہرا دور نظر آرہا ہے ۔ہم خیبر پختونخوا میں انقلابی تبدیلیاں لائے ہیں ،خیبر پختونخوا میں سب سے زیادہ پیسہ تعلیم پر خرچ کیا جا رہا ہے۔ ہم پنجاب کی پولیس اورتعلیم کوٹھیک کریں گے۔</p>
			<p>ان کا کہنا تھا کہ میاں صاحب ، یہودی کے پیسے کی بات نہ کریں۔ میں برے وقت میں جدہ نہیں بھاگوں گا ۔ آپ کےبچے باہر کاروبارکرتے ہیں،دوسروں سےپاکستان میں پیسا لانےکاکہتےہیں۔</p>
			<p>انہوں نے کہا کہ نواز شریف کے پاس 140 ارب روپے ہیں وہکہاں سے کمائے ؟ عمران کا پیسہ عمران کے نام پر ہے بیٹوں کے نام پر نہیں،میرا ایک روپیہ بھی ملک سے باہر نہیں، سارا پاکستان میں ہے۔ غداری وہ کرتا ہے جس کی دولت پاکستان سے باہر ہے، عمران خان کا جینا مرنا پاکستان میں ہے،عمران پاکستان سےغداری نہیں کر سکتا۔</p>
			<p>عمران خان نے کہا کہ بینظیر کی حکومت گرانے کیلیے نواز شریف نے پیسہ لیا۔وزیراعظم پاکستان کے ہیں اور پیسہ باہر رکھاہوا ہے ۔آپ اگر واقعی شیر ہیں توبے وقوف اور احمق لوگوں کے پیچھے کیوں چھپتے ہیں، ہم پاکستانیوں سے پیسا جمع کرتے ہیں اور شفاف آڈٹ کراتے ہیں</p>
		</section>
	</body>
</document>
