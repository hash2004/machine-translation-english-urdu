<document>
	<meta>
		<title>غیر اخلاقی سرگرمیوں میں ملوث ہونے پر عمر اکمل قومی ٹیم سے ڈراپ</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/9567/</link>
			<copyright-holder>آئی بی سی اردو</copyright-holder>
		</publication>
		<num-words>169</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پاکستان کرکٹ بورڈ نے عمر اکمل کو غیر اخلاقی سرگرمیوں میں ملوث ہونے پر انگلینڈ کے خلاف ٹی 20 سکواڈ سے ڈراپ کر کے شوکاز نوٹس جاری کر دیا ہے۔</p>
			<p>تفصیلات کے مطابق عمر اکمل اتوار کے روز حیدرآباد سے ایک ڈانس پارٹی سے گرفتار ہوئے تھے۔ پولیس نے ایک بنگلے پر چھاپہ مارکر عمر اکمل اور عظیم گھمن سمیت 3 کھلاڑیوں کو گرفتار کیا تھا اور ان کے خلاف مقدمہ درج کر لیا تھا۔ مقامی لوگوں نے اپنا اثرورسوخ استعمال کرتے ہوئے ان کو پولیس سے چھڑا کر ایف آئی آر خارج کرادی تھی لیکن پی سی بی نے عمر اکمل کو نہیں چھوڑا اور ٹیم سے ڈراپ کر کے شوکاز نوٹس جاری کر دیا ہے۔</p>
			<p>اس شوکاز نوٹس اور خبر پر عمر اکمل کا موقف بھی آگیا ، جاننے کیلئے یہاں کلک کریں ۔</p>
			<p>پی سی بی نے شوکاز نوٹس میں کہا ہے کہ عمر اکمل نے کرکٹ کا وقار مجروح کیا ہے اور انہوں نے پاکستان کرکٹ کی ساکھ کو متاثر کیا ہے جس پر وہ 2 ہفتے میں اپنا جواب جمع کرائیں۔</p>
		</section>
	</body>
</document>
