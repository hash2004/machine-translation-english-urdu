<document>
	<meta>
		<title>جنوبی افریقا میں فریزر سے 5 بچوں کی لاشیں برآمد</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/15644/</link>
			<copyright-holder>آئی بی سی اردو</copyright-holder>
		</publication>
		<num-words>180</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بعض اوقات چھوٹی سے شرارت بڑے صدمے اور سانحہ کو جنم دیتی ہے ایسی ایک شرارت کے دوران 5 بچے ایک فریزر میں چھپ کر بیٹھ گئے لیکن اچانک فریج کا دروازہ لاک ہو گیا اور بچے اندر بند ہو گئے اور کچھ دیر بعد زندگی کی بازی ہار گئے۔</p>
			<p>جنوبی افریقا کے شہر کاکاماس کے ایک ٹاؤن میں فریزر میں سے 5 بچوں کی لاشیں برآمد ہوئی  جس سے پورا ٹاؤن صدمے میں ڈوب گیا۔ پولیس کے مطابق بچوں کی دادی نے جب کسی کام سے فریزر کو کھولا تو اندر بچوں کی لاشیں دیکھ کر وہ اپنے حواس کھو بیٹھیں جس کے بعد فوری طور پر پولیس کو اطلاع دی گئی۔</p>
			<p>پولیس کے مطابق ابتدائی تفتیش سے لگ رہا ہے کہ بچے کھیل کے دوران شرارت کے طور پر فریزر میں گھسے اور جیسے ہی وہ اندر گئے تو اتفاقی طور پر فریزر کا دروازہ بند ہو گیا اور وہ سانس بند ہونے کی وجہ سے اندر ہی ہلاک ہو گئے۔ پولیس کے مطابق بچوں کی عمریں 3 سال سے 7 سال کے درمیان ہیں اور وہ سب آپس میں کزن تھے</p>
		</section>
	</body>
</document>
