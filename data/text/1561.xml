<document>
	<meta>
		<title>تھوڑی سی سمجھداری دکھائیں،پرانی چیزوں کو نیا بنائیں۔۔</title>
		<author>
			<name>آئی بی سی اُردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/17248/</link>
			<copyright-holder>آئی بی سی اردو</copyright-holder>
		</publication>
		<num-words>497</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اگر آپ کے سوئٹر رکھے رکھے خراب ہو رہے ہیں؟ آپ کے نئے جوتوں پر نشانات پڑ گئے ہیں؟یا آپ کے کپڑوں پر میک اپ کے نشانات لگ گئے ہیں؟تو اب آپ کو ان چیزوں سے پریشان ہونے کی ضرورت نہیں ہے۔</p>
			<p>ان تمام پریشانیوں سے نجات آپ منٹوں میں حاصل کر سکتے ہیں اور نجات کیسے حاصل کر سکتے ہیں؟ آیئے جانتے ہیں۔۔۔</p>
			<blockquote>
				<p>٭ چمڑے کے جوتوں پر دھبے</p>
			</blockquote>
			<p>چمڑے کے جوتوں پر دھبے لگ جائیں تو وہ بہت برے لگتے ہیں۔اس کے لیے آپ ایک ٹوتھ برش لیں اس کے اوپر سرکہ لگائیں اور اب اس سے ان دھبوں کو صاف کر لیں ۔اس سے آپ کے چمڑے کے جوتے ایک دم نئے اور چمکدار ہو جائیں گے۔اس کے علاوہ آپ ویزلین سے بھی چمڑے جوتے صاف کر سکتے ہیں اور اگر آپ کے چمڑے کے جوتوں کی چمک ختم ہو گئی ہے تو ایک تولیہ پر تھوڑا سا لوشن لگائیں اور جوتوں کو صاف کر لیں۔</p>
			<blockquote>
				<p>٭ بٹن کو ٹائٹ کریں</p>
			</blockquote>
			<p>اگر آپ کی قمیض کا بٹن ڈھیلا ہو گیا ہے تو اس پر نیل شائنر لگالیں، یہ وقتی طور پر آپ کے بٹن کو ٹونٹے سے بچانے میں مددگار ثابت ہوگا۔اسی طرح اگر آپ کے چشموں کی کمانیاں ڈھیلی ہو رہی ہیں تو اس پر بھی نیل شائنر لگا یا جا سکتا ہے۔</p>
			<blockquote>
				<p>٭ سوئٹروں کو نیا بنائیں</p>
			</blockquote>
			<p>اکثر گرم کپڑوں پر رُواں آجاتا ہے ،جس کے باعث سوئٹر وغیرہ پہننے میں برے لگنے لگتے ہیں۔اس کا ایک آسان ترین حل یہ ہے کہ آپ اپنے سوئٹر کو پلاسٹک کے بیگ میں رکھ کے پوری رات کے لیے فریز میں رکھ دیں۔ اس میں موجود تمام رُواں غائب ہو جائے گا۔</p>
			<blockquote>
				<p>٭ کپڑوں کی بو دور بھگائیں</p>
			</blockquote>
			<p>اگر آپ کو جلدی میں کہیں جانا ہے اور آپ کے کپڑوں میں سے بو آرہی ہے تو اس کو فوری بھگانے کے لیے پانی میں تھوڑا پرفیوم ملا کے ایک اسپرے کے ذریعے اپنے کپڑوں پر چھڑک کے استری کریں۔ اس سے آپ کے کپڑوں کی بدبو ختم ہو جائے گی۔</p>
			<blockquote>
				<p>٭ کپڑوں پر میک کے داغ</p>
			</blockquote>
			<p>اکثر اوقات میک اپ کے دوران کپڑوں پر فاﺅنڈیشن لگ جاتی ہے ، جس کے باعث آپ کے نئے ناویلے کپڑے خراب ہو جاتے ہیں۔ اس کے لیے بھی ایک آسان حل یہ ہے کہ شیونگ کریم کو فاﺅنڈیشن کے داغ پر لگا دیں اور اس کو پانی سے صاف کر لیں ۔ اس سے فاﺅنڈیشن کا داغ بالکل صاف ہو جائے گا۔</p>
			<blockquote>
				<p>٭ لپسٹک کا نشان</p>
			</blockquote>
			<p>اگر آپ کے کپڑوں پر لپسٹک کا نشان لگ گیا ہے تو اس کو ہیر اسپرے سے صاف کیا جا سکتا ہے۔</p>
			<blockquote>
				<p>٭ جوتوں کی مٹی</p>
			</blockquote>
			<p>جوتوں کی مٹی کو صاف کرنے کے لیے نیل فائلر استعمال کیا جا سکتا ہے۔</p>
			<blockquote>
				<p>٭ کپڑوں پر تیل کے داغ</p>
			</blockquote>
			<p>کپڑوں پر سے تیل کے داغ ڈش واشنگ سوپ سے صاف کیے جا سکتے ہیں۔</p>
			<blockquote>
				<p>٭ جوتوں کی بو</p>
			</blockquote>
			<p>اکثر لوگوں کے جوتوں میں سے بہت بدبو آتی ہے اس کی وجہ پسینے کا بہت آنا ہے۔اس بدبو کو دور بھگانے کے لیے آپ اپنے جوتوں میں کھانے کا سوڈا ڈال کے رکھ دیں، اس سے جوتوں کی بدبو دور ہو جائے گی۔</p>
		</section>
	</body>
</document>
