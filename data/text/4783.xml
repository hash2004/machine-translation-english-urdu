<document>
	<meta>
		<title>مودی سرکار سے نالاں 35 بھارتی ادیب ایوارڈ واپس کر چکے</title>
		<author>
			<name>آئی بی سی ارود نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8242/</link>
			<copyright-holder>آئی بی سی اردو</copyright-holder>
		</publication>
		<num-words>279</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ہندو انتہاپسندوں کی جانب سے بڑھتے تشدد اور مودی سرکارکی پالیسیوں سے نالاں بھارتی ادیبوں کی جانب سے سرکاری اعزازات واپس کرنے کا سلسلہ جاری ہے اور اب تک 35 ادیب ایوارڈواپس کر چکے ہیں۔</p>
			<p>بھارت میں ادیبوں اور شاعروں کی جانب سے سرکاری ایوارڈ واپس کرنے کا سلسلہ ایک تحریک کی شکل اختیار کر گیا ہے، اب تک 35 سے زائد، شاعر، ادیب اور دانشوراپنے ایوارڈ حکومت کی جانب سے تشدد کے خلاف موثر اقدام نہ کرنے پر بطور احتجاج واپس کرنے کا اعلان کر چکے ہیں۔</p>
			<p>ایوارڈز واپس کرنے والے معروف ادیبوں کا کہنا ہے کہ مودی سرکارعوام اور ادیبوں کو تحفظ فراہم کرنے میں ناکام ہو چکی ہے جب کہ اس حوالے سے ساہتیہ اکیڈمی کی خاموشی بھی تشویش ناک ہے۔ ایوارڈ واپس کرنے والے بھارتی شاعر منگلیش دبرال کا کہنا ہے کہ مودی غیرملکی دوروں میں بڑی بڑی باتیں کرتے نظرآتے ہیں لیکن اپنے ملک میں وہ ان باتوں اوردعووں کو عملی شکل دینے میں ناکام نظر آتے ہیں۔</p>
			<p>بھارتی مصنف اودے پرکاش کا کہنا تھا کہ میں نے اپنی زندگی میں کبھی اس طرح کی جارحیت نہیں دیکھی۔ بھارت کے پہلے وزیراعظم جواہرلال نہروکی بھانجی نین تارا سہگل بھی اپنا ایوارڈ واپس کرنے کا اعلان کر چکی ہیں، ان کا کہنا تھا کہ مودی سرکارکی خاموشی ہندوانتہا پسندوں کی پر تشدد کارروائیوں کو مزیدبڑھاوا دے رہی ہے۔</p>
			<p>افسانہ نگارجی ایس بھلرنے اپنا ایوارڈ واپس کرتے ہوئے کہا کہ انتہاپسند قوتوں کے خلاف بطوراحتجاج ایسا کر رہے ہیں کہ جو ادب اور ثقافت کے شعبے میں بھی اپنی من مانی کرناچاہتی ہیں۔ مودی کے اپنے شہرگجرات سے تعلق رکھنے والے جی این ڈیوی کاکہناہے کہ ان کا احتجاج کسی مخصوص حکومت کے خلاف نہیں بلکہ میں چاہتاہوںکہ ملکی آئین کی پوری طرح پاسداری کی جائے۔</p>
		</section>
	</body>
</document>
