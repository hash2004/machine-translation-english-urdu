<document>
	<meta>
		<title>جنید جمشید نے ر مضان کی  نشریات چھوڑنے کی وجہ بتا دی  ؟</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/4361/</link>
			<copyright-holder>آئی بی سی اردو</copyright-holder>
		</publication>
		<num-words>374</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>زینب شہزادی</p>
			<p>کراچی</p>
			<p>۔ ۔ ۔</p>
			<p>جنید جمشید نے اے آر وائی پر رمضان کی خصوصی نشریات میں شریک تھے کہ ایک ہفتہ قبل نشریات چھوڑ کر وہ اچانک لندن چلے گئے ۔</p>
			<p>برطانیہ میں پاکستان اور یروشلم کے مسلمانوں کے یتیم خانوں کے لئے چندہ مہم  میں 1 ملین پاؤنڈ کا چندہ جمع کر کے عالم مسلمانوں کے دل جیت لیے۔</p>
			<p>چھ جولائی کو واپس پاکستان آکر رمضان ٹرانسمیشن میں جلوہ گر ہوں گے</p>
			<p>معروف نعت خواں اور مقبول ٹی وی اینکر جنید جمشید گزشتہ دس دنوں سے برطانیہ کے دورے پر ہیں ،جہاں وہ  ہیومن اپیل نامی عالمی فلاحی ادارے کے لئے چندہ مہم میں شریک ہیں۔</p>
			<p>جنید جمشید اور وسیم بادامی  آے آر وائی چینل پرگذشتہ  تین برسوں سے رمضان ٹرانسمیشن کررہےہیں جو لوگوں میں بے حد مقبول ہے ۔</p>
			<p>اس بار برطانیہ کی عالمی فلاحی تنظیم ہیومن اپیل کے شدید اصرار پر وہ اپنا پروگرام چھوڑ کر  10 دنوں کے لئے برطانیہ چلے گئے تھے ۔ انہوں نے برطانیہ اور یورپ میں بھرپور چندہ مہم چلائی جس کے نتیجے میں 1 ملین پاؤنڈ کی رقم جمع ہو گئی ۔</p>
			<p>یہ رقم پاکستان اور فلسطین میں قائم یتیم خانوں میں بچوں کی کفالت اور تعلیم کے سلسلے میں خرچ کی جائے گی ۔</p>
			<p>برطانیہ اور یورپ میں مسلم کیمونٹی نے جنید جمشید کی آواز پر لبیک کہتے ہوئے فلاحی سرگرمیوں میں ان کے کردار کی تعریف کی ۔</p>
			<p>جنید جمشید اپنی دس روزہ فلاحی مہم ختم کر کے پیر کو پاکستان پہنچ رہے ہیں جس کے بعد وہ اے آر وائی ٹی وی پر اپنی رمضان کی نشریات کا دوبارہ سے آغاز کریں گے ۔</p>
			<p>آئی بی سی اردو سے گفت گو کر تے ہوئے جنید جمشید کا کہنا تھا وہ اس چندہ مہم کی تفصیلات سے اپنے ناظرین کو آگاہ کریں گے ۔ انہوں نے کہا کہ کراچی میں شدید گرمی سے ہونے والی اموات پر مختلف کیمونیٹیز نے گہرے رنج وغم کا اظہار کیا اور ان کے خصوصی دعا کی گئی ۔</p>
			<p>جنید جمشید کی اچانک چندہ مہم کے لئے برطانیہ روانگی کے بعد سے سوشل میڈیا پر یہ افواہیں چل رہی تھیں کہ جنید جمشید نے رمضان نشرہات چھوڑ کر بیرون ملک چلے گئے ہیں تاہم ان کی واپسی کے اعلان کے بعد صورت حال واضح ہو چکی ہے ۔</p>
		</section>
	</body>
</document>
