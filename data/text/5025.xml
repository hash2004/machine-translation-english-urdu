<document>
	<meta>
		<title>کیا ڈر سے پیچھا چھڑانا ممکن ہے</title>
		<author>
			<name>شفق جبیں</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/9240/</link>
			<copyright-holder>آئی بی سی اردو</copyright-holder>
		</publication>
		<num-words>321</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ڈر ہماری زندگیوں کا لازم و ملزوم حصہ بن چکا ہے۔۔۔!!</p>
			<p>پیدا ہوتے ہی یہ ہمارے ساتھ ساتھ پرورش پاتا ہے۔۔!!</p>
			<p>یہ بھی ویسے ہی بڑھتا جاتا ہے ،جیسے جیسے ہمارا وجود شعور کی منزلیں طے کرتا جاتا ہے۔۔۔!!</p>
			<p>کبھی ہمیں خواب ڈراتے ہیں ، کبھی وہم۔۔۔!!</p>
			<p>کبھی کسی کو کھو دینے یا دوری کا ڈر۔۔!!</p>
			<p>کبھی نافرمانی کا ڈر۔۔۔!!</p>
			<p>اسی قسم کے ڈروں کے درمیان مذہب کا ڈر بھی کسی تیز دھاری تلوار کی طرح ہمارے سر پہ لٹکتا ہے۔۔ !!</p>
			<p>اوہ، یاد آیا، مذہب تو ایک حساس موضوع ہے نا، اہلِ مذہب کا کاروبار بھی تو اسی ڈرانے سے چلتا ہے۔۔۔!!</p>
			<p>میرے قلم میں اتنا دم کہاں کہ اہلِ مذہب کے فتووں کے سامنے چل سکے۔۔۔!!</p>
			<p>اہلِ مذہب کے فتوے تو دور کی بات ، آپ ہی مذہب پہ جنونی ہو جاتے ہیں،</p>
			<p>لوگوں کو جنت جہنم سے ڈرا کے اپنے کاروبار کو چلائے رکھنے کی خاطر یہ اہلِ مذہب مجھے اور آپ کو جنونی بناتے ہیں۔۔۔!!</p>
			<p>شدت پسندی پر قرآن و حدیث کی من مانی تشریحات ، اور اپنی طرف سے گھڑی تاویلیں۔۔۔!!</p>
			<p>اہلِ مذہب کی اندھی تقلید میں آنکھوں پہ ایسا اندھیرا ہے کہ مجال ہے جو کسی کو عفو و درگزر ، حسن سلوک ، حقوق العباد جیسی چیزوں کا شعور ہو۔۔۔۔!!</p>
			<p>خیر چھوڑئیے ، لمبی بحث ہے ، بات تھی ڈر کی ، بچپن سے لے کے زندگی کے ہر میدان میں ڈر ہمارا پیچھا کرتا ہے اور ہم تا عمر اس سے بھاگتے ہیں ۔۔۔!!</p>
			<p>لیکن ڈر سے جتنا بھی بھاگا جائے، پیچھا نہیں چھوٹ سکتا۔۔۔!!</p>
			<p>صرف ایک ہی حل ہے ، ڈر سے پیچھا چھڑانے کا ۔ وہ یہ کہ اپنے سارے ڈر ختم کر دیں ۔ ہم ڈر کا سامنا کرنے کی ٹھان لیں ۔ تو ہی اس کا وجود ختم ہو سکتا ہے۔ تبھی ہم جینا سیکھ سکتے ہیں ۔ اور بہت کچھ بدل سکتے ہیں، جسے ہم اپنی کوتاہیوں کی وجہ سے قسمت کا لکھا سمجھ کر قبول کر لیتے ھیں ۔۔۔۔!!!</p>
		</section>
	</body>
</document>
