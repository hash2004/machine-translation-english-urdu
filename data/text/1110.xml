<document>
	<meta>
		<title>ایران اور اسرائیل کے خفیہ رشتے</title>
		<author>
			<name>شعیب تنولی</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/15001/</link>
			<copyright-holder>آئی بی سی اردو</copyright-holder>
		</publication>
		<num-words>668</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>کیا واقعی ایران اسرائیل دشمن ہیں ؟ یا دنیا کی آنکھوں میں دھول جھونک رہے ہیں ۔۔</p>
			<p>ایرانی انقلاب جس کو لانے میں برطانیہ کی خفیہ ایجنسیاں اور برٹش پٹرولیم بی بی سی کے پروپیگنڈے اور امریکی اور فرانس کی پشت پناہی تھی ان حقائق سے پردہ تو میں اٹھا چکا ۔ اب بات کرتے ہیں ایران کے مفادات اور ان کے دفاع کی ۔۔</p>
			<p>آپ میں سے اکثر لوگ یہ جانتے ہوں کہ اعراقی نیوکلئیر پلانٹ <annotation lang="en">Osirak</annotation> اوسی راق کو اسرائیل نے 7 جون 1981 کو تباہ کر دیا تھا ۔ اس آپریشن کو اوپیرا <annotation lang="en">Operation Opera</annotation> کہتے ہیں ۔</p>
			<p>اس مشن میں 8 اسرائیلی <annotation lang="en">F-16</annotation> جہازوں نے حصہ لیا ۔ جو مارک 84 اور ڈیلے ایکشن بمبوں سے لیس تھے ۔ 7 جون کو شام 4 بجے حملہ کیا گیا اور اعراقی نیوکلیئر ری ایکٹر تباہ کر دیا گیا ۔</p>
			<p>لیکن آپ میں سے اکثر یہ نہیں جانتے ہوں کہ اسرائیلی پائیلٹوں کو اور پلان بنانے والوں کو نقشے ۔ تصاویر اور رووٹ کے بارے میں معلومات ایران نے مہیہ کی تھیں ۔</p>
			<p>اسرائیلی حملے سے پہلے ایران دو بار ناکام کوششیں کر چکا تھا۔ ایک کوشش 30 ستمبر 1980 اور دوسری کوشش ٹھیک 2 ماہ بعد 30 نومبر 1980 کو کی گئی ۔ ان دونوں مشنز میں ایران نے <annotation lang="en">F-4 phantom</annotation> طیارے ستعمال کیے ۔</p>
			<p>اس کے بعد 2 دسمبر کو ایک بے نشان بوئنگ 707 طیارہ تہران کے مہر آباد ہوائی اڈے پر آیا ۔</p>
			<p>اس طیارے میں ایک دھاتی بریف کیس رکھا گیا تھا جس کے اوپر جلی الفاظ میں لکھا تھا <annotation lang="en">Do not X-ray</annotation> .</p>
			<p>ایرانی ائرپورٹ اور حکومتی حکام کے مطابق اس طیارے میں اسرائیلی خفیہ ایجنسی کے اہلکار موجود تھے ۔ ۔</p>
			<p>اور اس بریف کیس میں وہ نقشے اور تصاویر تھیں جو ایرانی پائیلٹوں نے اعراقی نیوکلیر ری ایکٹر کی بنائیں تھیں۔ جس کا فائدہ اسرائیل نے اٹھایا اور اینٹی کنکریٹ بمبوں سے صدام حسین کے نیوکلئیر ری ایکٹر کو ہمیشہ کے لیے تباہ کر دیا ۔</p>
			<p>برطانوی پروفیسر اور ماہر برائے عالمی سیکیورٹی مارک پیتھئین <annotation lang="en">(Professor Mark Phythian)</annotation> کا اس موقع پر کہنا ہے، "اگر ہم صرف اس امر پر غور کریں کہ پہلے حملے کے بعد ایرانی فضائیہ نے دوبارہ عراقی فضائی حدود کی خلاف ورزی کی اور سٹریٹیجک تنصیبات پر حملے کیے ۔ ۔ ۔ تو اس کے پیچھے امریکی صدر <annotation lang="en">Reagan</annotation> کا وہ فیصلہ ہے جس کے تحت اسرائیل ایران کو امریکی-ساختہ ہتھیار فراہم کر رہا تھا، تاکہ عراق فتح یاب نہ ہو"۔</p>
			<p>>> نیشنل ایرانئن امیریکن کونسل <annotation lang="en">(National Iranian American Council)</annotation> کے صدر <annotation lang="en">Trita Parsi</annotation> کے مطابق اسرائیل نے ایران کی "انقلابی" حکومت کی جو دفاعی امداد کی تھی، اس کے مندرجہ ذیل پہلو تھے:۔</p>
			<p>> سن 1981ء اور 1983ء کے دوران اسرائیل نے ایران کو لگ بھگ 50 کروڑ ڈالر کے ہتھیار فروخت کیے تھے جس کی تصدیق اسرائیل کی تل ابیب یونیورسٹی میں واقع <annotation lang="en">Jaffee Centre for Strategic Studies</annotation> نے کی تھی۔ اس بڑی رقم کی بیشتر ادائیگی ایران نے اسرائیل کو تیل فروخت کرنے سے کی تھی۔</p>
			<p>> اس دور میں خمینی حکومت میں ہتھیاروں کی تجارت کرنے والے ایک اہلکار <annotation lang="en">Ahmad Haidari</annotation> کا کہنا تھا، کہ "جنگ شروع ہونے کے فورا" بعد ایران نے جو ہتھیار خریدے تھے، ان میں سے 80 فیصد ہتھیار اسرائیلی ساخت کے تھے"۔ اس بات کا ذکر <annotation lang="en">Trita Parsi</annotation> کی کتاب " <annotation lang="en">Treacherous Alliance: The Secret Dealings of Israel, Iran and the United States</annotation> " میں بھی پایا جاتا ہے جسے <annotation lang="en">Yale University Press</annotation> نے 2007ء میں شائع کیا تھا۔</p>
			<p>> مشہور زمانہ <annotation lang="en">Iran-Contra Affair</annotation> کے دوران بھی امریکہ نے کثیر تعداد میں خمینی حکومت کو ہتھیار فروخت کیے تھے۔</p>
			<p>>> اسرائیل کے سینئر تحقیقاتی صحافی اور مصنف <annotation lang="en">Ronen Bergman</annotation> کا کہنا ہے کہ اسرائیل نے ایران کو <annotation lang="en">Israel Military Industries</annotation> ، <annotation lang="en">Israel Aircraft Industries</annotation> اور <annotation lang="en">Israel Defence Forces</annotation> کے ذخائر سے 7 کروڑ 50 لاکھ مالیت کے ہتھیار فروخت کیے تھے۔ یہ ہتھیار 1981ء کے <annotation lang="en">Operation Seashell</annotation> میں استعمال ہوئے تھے۔ اس بات کا ذکر انھوں نے اپنی کتاب " <annotation lang="en">The Secret War With Iran</annotation> " میں کیا ہے جو 2008ء میں شائع ہوئی تھی۔</p>
		</section>
	</body>
</document>
