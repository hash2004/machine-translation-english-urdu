<document>
	<meta>
		<title>شارجہ ٹیسٹ کا پہلا دن :پاکستان 234 رنزپرڈھیر</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8821/</link>
			<copyright-holder>آئی بی سی اردو</copyright-holder>
		</publication>
		<num-words>256</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>شارجہ ٹیسٹ کے پہلے دن پاکستان ٹیم کے بیٹسمینوں نے مایوس کیا اورٹاس جیت کر پہلے بیٹنگ کرتے ہو ئے 234 رنز پر ڈھیر ہو گئے،جیمز اینڈر سن نے 4 کھلاڑیوں کو آئوٹ کیا۔پہلے دن کے اختتام پر انگلینڈ نے بغیر کسی نقصان کے 4 رنز بنائے تھے۔</p>
			<p>پاکستانی شاہینوں کے ٹا پ 5 بلے بازمحمد حفیظ 27 ،اظہر علی صفر،شعیب ملک 38 ،یونس خان، 31 اوراسد شفیق 5 رنز بنا کرآئوٹ ہو گئے اس وقت پاکستان کا مجموعہصرف 116 رنز پر تھا ۔</p>
			<p>مشکل سے دوچار پاکستانی ٹیم کوکپتان مصباح الحق اور سرفراز احمد نے قدرے سنبھالا دیااور چھٹی وکٹ کی شراکت میں 80 رنز کا اضافہ کیا لیکن سرفرازاحمد نے 39 رنز کے انفرادی اسکور پرغیر ذمہ دارانہ شاٹ کھیل کر اپنی وکٹ گنوادی اس وقت پاکستان کا مجموعہ 196 رنز تھا اس کے بعد 38 رنز کے اضافے کے بعدپوری ٹیم 234 رنز پرڈھیر ہو گئی،کپتان مصباح الحق 71 رنز کے ساتھ ٹاپ اسکورر رہے۔</p>
			<p>وہاب ریاض صفر ،یاسر شاہ 7 ،ذوالفقار 6 اور راحت علی نے 4 رنز بنائے۔انگلینڈ کی جانب سےاینڈرسن نے 4 ،براڈ،پٹیل اور معین علی نے دو،دو وکٹیں حاصل کیں۔شارجہ ٹیسٹ کا پہلا دن جب اختتام پذیر ہوا تو انگلینڈ نے بغیر کسی نقصان کے 4 رنز بنائے تھے،معین علی 4 اور ایلسٹر کک صفر پر کریز پر موجودتھے۔</p>
			<p>پاکستان اور انگلینڈ کے درمیان تین ٹیسٹ میچوں کی سیریز میں پاکستان کو ایک صفر کی برتری حاصل ہے۔ پاکستان شارجہ ٹیسٹ جیتنے میں کامیاب ہو گیا تو وہ آئی سی سی کی عالمی ٹیسٹ رینکنگ میں دوسری پوزیشن حاصل کر لے گا</p>
		</section>
	</body>
</document>
