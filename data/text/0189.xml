<document>
	<meta>
		<title>امریکی کمپنی نے سگریٹ پینے والوں کے لیے "ای سگریٹ" موبائل فون تیارکرلیا</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/10670/</link>
			<copyright-holder>آئی بی سی اردو</copyright-holder>
		</publication>
		<num-words>217</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اگر پاکستان میں نہیں تو کم ازکم دیگر ترقی یافتہ ممالک میں اسمارٹ فون چابیوں اور نقدی کی جگہ لے چکے ہیں اور اب اس کے بعد</p>
			<p>ایک فون میں "ای سگریٹ" کا اضافہ بھی کر دیا گیا ہے۔</p>
			<p>امریکی کمپنی کی جانب سے تیار کردہ اس فون کا نام "ویپورکیڈ" ہے جسے دنیا کا پہلا دخانی ( دھویں والا) فون کہا جا سکتا ہے جس سے ٹیکسٹ ، ای میل اور فون پر بات کرتے ہوئے اس میں موجود کارٹریج اور نلکی سے سگریٹ کے کش بھی لگائے جا سکتے ہیں۔ اس دلچپسپ فون میں ای سگریٹ کی کارٹریج 30 مختلف ذائقوں میں تیار کی گئی ہے جو فون کے اوپری حصے میں نصب ہو جاتی ہے اور اس سے تمباکو نوشی کا شوق پورا کیا جا سکتا ہے جب کہ صارف اگر چاہے تو سگریٹ کی نال لمبی کر کے موبائل فون کو بطور حقہ بھی استعمال کر سکتا ہے۔</p>
			<p>کمپنی نے اس کے لیے 2  سیٹ بنائے ہیں جو 3 جی اور 4 جی سروسز فراہم کرتے ہیں اور ان کی قیمت 300 اور 500 ڈالر ہے، ان میں اینڈرائڈ کٹ کیٹ آپریٹنگ سسٹم موجود ہے جب کہ اس میں ای سگریٹ (ویپنگ) ایپ ہے۔ کمپنی کا کہنا ہے کہ معمولی تبدیلی کے بعد موبائل فون میں دوائیں اور دمے کے مریضوں کے لیے پمپ نما دوائیں بھی شامل کی جا سکتی ہیں۔</p>
		</section>
	</body>
</document>
