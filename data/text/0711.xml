<document>
	<meta>
		<title>بھارت میں دُلہنیا نے شرابی دُلہا کو گھر کی راہ دکھا دی</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/12980/</link>
			<copyright-holder>آئی بی سی اردو</copyright-holder>
		</publication>
		<num-words>272</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>برصغیر جیسے روایات پسند معاشروں میں بھی کبھی کبھار خواتین اپنے حوصلے اور ہمت سے ہر ایک کو حیران کر دیتی ہیں اور اپنی اہمیت کا احساس دلاتی ہیں ایسا ہی کچھ کیا بھارت میں ایک نئی نویلی دلہن نے شراب پی کر آنے والے دُلہا سے شادی سے انکار کر دیا اور بینڈ باجے بجاتی بارات خالی ہاتھوں واپس لوٹ گئی۔</p>
			<p>بھارتی علاقے گھٹاپورمیں نئی نویلی دُلہن سجی بیٹھی تھی اورسب ہی بارات کے آنے کا انتظار کر رہےتھے کہ کچھ ہی دیر بعد بارات آگئی لیکن بارات کا ہیرو یعنی دُلہا لڑکھڑاتا ہوا اسٹیج پرپہنچا تو دُلہن اچانک طیش میں آگئی اور اس نے اپنا پھولوں سے لبریز ہار گلے سے کھینچ کا اتار پھینکا اوراعلان کر دیا کہ وہ شرابی شخص سے شادی نہیں کرے گی۔ دُلہن کے اس اعلان نے سب کو حیران اورپریشان کر دیا اوردُلہا کے خاندان والوں نے دُلہن کے والدین پر دباو ڈالا کہ وہ بارات لے کر واپس نہیں جائیں گے لیکن دُلہن کے والدین نے کمال جرات کا مظاہرہ کرتے ہوئے ان پر واضح کر دیا کہ دُلہن کی مرضی کے بغیراس پر کوئی زورزبردستی نہیں کر سکتے۔</p>
			<p>میڈیا رپورٹ کے مطابق دُلہا اس قدر نشے میں تھا کہ وہ ہار کے تبادلے کی تقریب سے قبل ہی اسٹیج پرگرگیا تھا جس پر دُلہن نے شادی سے انکارکردیا۔ گھاٹا پورپولیس کا کہنا ہے کہ دُلہا نے نشے میں مہمانوں سے جھگڑنا شروع کر دیا اور اس منظر کو دُلہن کافی دیر تک دیکھتی رہی اور پھر اس نے شادی نہ کرنے کا اعلان کر دیا جس پر دُلہا نے پولیس سے رابطہ کیا لیکن بعد میں دونوں خاندانوں نے مل کر آپس میں معاملہ حل کر لیا اور بارات واپس چلی گئی۔</p>
		</section>
	</body>
</document>
