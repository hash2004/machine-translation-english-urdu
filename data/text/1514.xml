<document>
	<meta>
		<title>ن لیگ اتنا ہی ظلم کرے جتنا وہ کل برداشت کر سکے: بلاول</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/17003/</link>
			<copyright-holder>آئی بی سی اردو</copyright-holder>
		</publication>
		<num-words>155</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پاکستان پیپلز پارٹی کے چیئرمین بلاول بھٹو زرداری نے کوٹلی آزاد کشمیر میں پیپلز پارٹی کے جلسے پر حملے میں کارکن کی شہادت کی شدید مذمت کرتے ہوئے کہا ہے کہ نوازلیگ ہمارےکارکنوں پر اتنا ہی ظلم کرے جتنا وہ کل برداشت کر سکے، اس قسم کی سیاست کے اثرات سےآپ بھی بچ نہیں سکیں گے۔</p>
			<p>آزاد کشمیر کے شہر کوٹلی میں پیپلز پارٹی کے جلسے پر حملے کے حوالے سے ایک بیان میں بلاول بھٹو زرداری نے کہا کہ نوازلیگ کے غنڈوں نے پر امن کارکنوں پر حملہ کر کے اپنی آمرانہ سوچ کو ظاہر کیا ۔یہ سانحہ نوازلیگی وزراء کی جانب سے جلسوں میں استعمال کی گئی اشتعال انگیز زبان کا نتیجہ ہے۔</p>
			<p>انہوں نے کہا کہ حکمرانوں نے اس قسم کی سیاست کے اثرات سے خود بھی بچ نہیں سکیں گے،نوازلیگ ہمارے کارکنوں پر اتنا ظلم کرے جتنا وہ کل برداشت کر سکے،نواز لیگی غنڈوں کے ہاتھوں شہید ہونے والے کارکن کا خون رائیگاں نہیں جائے گا</p>
		</section>
	</body>
</document>
