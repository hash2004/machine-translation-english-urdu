<document>
	<meta>
		<title>سانحہ برما اور ہماری ذمہ داری</title>
		<author>
			<name>عبداللہ ناصر رحمانی</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/66562/</link>
			<copyright-holder>آئی بی سی اردو</copyright-holder>
		</publication>
		<num-words>1234</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>الحمدللہ والصلوۃ والسلام علی رسول اللہ ،وبعد</p>
			<p>میں احقرالعباد عبداللہ ناصررحمانی آپ احباب سے مخاطب ہوں، اس وقت ہمیں جس الم ناک صورتِ حال کا سامنا ہے وہ یہ ہے کہ برما کے ہمارے مسلمان بھائی ایک بڑی بربریت کا سامنا کر رہے ہیں انتہائی تکلیف دہ واقعات سننے کو مل رہے ہیں، ہر روز تواتر کے ساتھ یہ حوادث جاری اورقائم ہیں، یہ صورت حال ایسی ہے کہ جس پر خاموشی اختیار کرنا،بے حسی کا مظاہرہ کرنا ،کتاب وسنت کے اور ہماے منہج کے خلاف ہے۔ نبیuکی ایک حدیث کچھ عرصہ قبل پڑھی تھی:</p>
			<p>من لم یھتم امورنا فلیس منا.</p>
			<p>جو شخص ہمارے امور کو سنے اور اہتمام نہ کرے وہ ہم میں سے نہیں ہے۔</p>
			<p>ہمارے امور سے مراد مسلمانوں کےامور ہیں، مسلمان جہاں بھی ہوں ،نبیuکا فرمان ہے:</p>
			<p>مثل المؤمنین فی توادھم وتراحمھم وتعاطفم مثل الجسد اذا اشتکی منہ عضو تداعی لہ سائر الجسد بالسھر والحمی.</p>
			<p>کہ مسلمان آپس میں محبت اورپیار ومودت میں ایک جسم کی مانند ہیں ایک مسلمان کے کسی عضو میں تکلیف ہو تو پورا جسم اس تکلیف سے تڑپتارہتا ہے۔</p>
			<p>لہذا مسلمان کہیں بھی ہوں امریکا میں ہوں،برما میں ہوں ان کی تکلیف ہماری تکلیف ہے،ان کی پریشانی ہماری پریشانی ہے، تو اس وقت جس صورت حال کا سامنا ہے ہمارے روہنگیا کے بھائیوں کو،وہ انتہائی ناگفتہ بہ ہے لہذا اس میں سرفہرست دوچیزیں ہیں جوبڑی ہی اہمیت کی حامل ہیں، جن کی دعوت میں اپنے تمام احباب کو دیناچاہوں گا ایک تو ان کے ساتھ بھرپورتعاون ہو ان کو جوغربت اور پریشانی کا سامنا ہے ۔ جو ہجرت کر کے جا چکے ہیں وہ فاقہ کشی کی زندگی بسرکرنے پر مجبور ہیں لہذا ان کے ساتھ بڑھ چڑھ کر تعاون کیا جائے تاکہ ان کو یہ احساس ہو کہ ہمارے پیچھے امت مسلمہ ہے اور وہ ہمارے غم میں شریک ہیں اور ہمارے امور کا اہتمام کر رہے ہیں۔</p>
			<p>اور دوسراتعلق باللہ ہے ، اللہ تعالیٰ سے دعائیں کرنا اور صبرو استقامت کا مظاہرہ کرنا۔ الدعاء سلاح المؤمن.دعا مومن کا ہتھیار ہے اور دعا ضرور قبول ہوتی ہے،اللہ تعالیٰ کافرمان ہے:</p>
			<p>ادعونی استجب لکم.</p>
			<p>یہ اللہ تعالیٰ کا امر بھی ہے اور وعدہ بھی ہے۔</p>
			<p>ادعونی :صیغہ امر ہے کہ مجھ سے دعائیں کرو۔</p>
			<p>اور وعدہ کیا ہے؟</p>
			<p>استجب لکم.کہ میں تمہاری دعائیںقبول کرونگا۔</p>
			<p>[وَاِذَا سَاَلَكَ عِبَادِيْ عَـنِّىْ فَاِنِّىْ قَرِيْبٌ۝ ۰ ۭ اُجِيْبُ دَعْوَۃَ الدَّاعِ اِذَا دَعَانِ۝ ۰ ۙ ](البقرۃ:۱۸۶)</p>
			<p>کہ میرے بندے سےکہہ دوکہ میرا بندہ جب بھی پکارے گا میں اس کی پکار ضرور قبول کرونگا۔</p>
			<p>نبی ص کافرمان بھی ہے:</p>
			<p>سل تعط.</p>
			<p>تم مانگو تمہیں دیا جائے گا۔</p>
			<p>جہاں بھی مانگنے اور دعا کرنے کا ذکر ہے وہاں ساتھ ساتھ دعا کے قبول ہونے کا بھی ذکر ہے۔</p>
			<p>لہذا کثرت سے دعائیں کی جائیں، ان حالات میں کچھ لوگ ایسا بھی کردار اداکررہے ہیں جونامناسب معلوم ہوتا ہے ،ان کی تمام تر کوشش کا محور یہ ہے کہ برما کے مسلمانوں کی جوتصویریں اور ان کے حوادث کے فوٹو ان تک پہنچتے ہیں،وہ ان کو آگے <annotation lang="en">send</annotation> کرتے ہیں، اور آگے پھیلاتے ہیں اور اسی میں ان کا شب وروز گذررہا ہے، ہو سکتا ہے کہ ان کے دل میں درد ہو اور اسی بناء پر وہ کام کر رہے ہوں، لیکن اگر اس میں اشتغال کی بجائے وہ دعائیں کریں تو یہ زیادہ ان شاء اللہ مفید ہوگا، اور کچھ لوگ مزید ڈرامے رچاتے ہوئے اپنے آپ کا وہاں جانا ظاہر کرتے ہیں کہ ہم وہاں پہنچ گئے اور وہاں یہ کر رہے ہیں اور یہ کرکررہےہیں ،ہمارے ثقہ ساتھی بتاتے ہیں کہ یہ سب ڈرامہ بازی ہے اور اس طرح وہ اپنی تشہیر کرتے ہیں جس کا کوئی فائدہ نہیں ہے آپ یہاں رہ کر اپنے بھائیوں سے رابطہ کریں اور جو ممکن ہو سکے وہ امداد ان تک پہنچائیں۔</p>
			<p>احباب کا آخری سوال یہ ہے کہ اگر ہم تعاون جمع کریں تو کس کے حوالے کریں تو اس کے لئے ہمارے پاس ثقہ اور قابل اعتماد چینل بحمدللہ موجود ہے، وہیں کے ایک ساتھی ہیں جو ایک عرصہ قبل پاکستان آئے تھے اور ہمارے اداروں میں زیرتعلیم رہے، جامعہ ابی بکر میں پڑھتے رہے ،وہاں کے اساتذہ ان کو اچھی طرح جانتے ہیں اور ان کے منہج کو بھی جانتے ہیں، ان کی صداقت اور امانت کے معترف ہیں ان کا نام قاری محمد علی ہے جو اس وقت بھی ہمارے پاس موجود ہیں اور کچھ احباب بھی ان کے ساتھ موجود ہیں جویہاں بھی اور برمی ساتھیوں میں بھی دعوت کا کام کر رہے ہیں ،برما میں جہاں بھی ان کے مدارس ہیں وہ جمعیت اہل حدیث کے نام سے بحمدللہ کام کر رہے ہیں ہم نے انٹرنیٹ سے ان کی بھرپور کاوش بھی دیکھی ہیں اور طلبہ وطالبات کی ایک تعداد بھی دیکھی ہے گو اس وقت برمی گورنمنٹ نے مدارس پر پابندی لگا دی ہے لیکن پھر بھی یہ لوگ خفیہ طور پر دعوت کا کام کر رہے ہیں اور تعلیم کا ،اور ساتھ ساتھ جو متاثرین ہیں ان تک پہنچے کا اور ان کو مدد فراہم کرنے کا بحمدللہ کچھ نہ کچھ کام ہو رہا ہے ، اور یہ لوگ زیادہ مستحق اور اہل بھی ہیں اندر کے راستے جانتے ہیں، لوگوں کو جانتے ہیں اندر کی زبان کو جانتے ہیں اس کی بجائے اگر میں وہاں چلاجاؤں جس کو کچھ بھی پتا نہیں ہے تو اس کا کچھ بھی فائدہ نہیں ہوگا سوائے ایک کےکہ میرامیڈیا میں نام آجائے گا اور میں اخباروں کی زینت بن جاؤں گا لہذا بہتر یہ ہے کہ ساتھی محمد علی ہم نے ان کو تزکیہ جاری کر دیا ہے ،ان شاءاللہ ،یہ اپنے ساتھیوں سمیت آپ تک آئیں گے تو آپ ضرور ان کے ساتھ تعاون کریں اور یہ کہ ہمارے جو ادارے ہیں اور ہمارے دفاتر ہیں کراچی میں اور سندھ میں آپ وہاں بھی جا سکتے ہیں جو آپ کا تعاون پہنچے گا وہ ان شاء اللہ بکمالِ امانت ان کو سونپ دیا جائے گا اور ان شاء اللہ وہاں تک پہنچے گا اللہ کی توفیق سے۔ تو یہ ایک پیغام ہے سب ساتھیوں کے لئے ایک تو دعاؤں میں یاد رکھیں اللہ کا ذکر کریں ،ان شاءاللہ اس کا فائدہ اور بڑی قوی تاثیر ہے اور دوسرا اپنا تعاون ان تک پہنچائیں اور یہ ثبوت دیں کہ آپ کے دل میں ان کا درد ہے اور آپ ان کے امور سے غافل نہیں ہیں اور پوری طرح ان کا اہتمام کررہےہیں اور ان کو یہ احساس دلارہے ہیں کہ ہم اکیلے نہیں آزمائش میںبلکہ پوری امت مسلمہ اور پاکستان کے سلفی بھائی ہمارے ساتھ ہیں،</p>
			<p>ہم بھی اپنے برماکے ساتھیوں کو بذریعہ ہذا یہ پیغام دے رہے ہیں کہ ان شاءاللہ پاکستان کی جماعت اہل حدیث آپ کے قدم بقدم شانہ بشانہ ساتھ ہے، آپ کیلئے دعاگوہے ۔</p>
			<p>تو آپ بھی اپنی دعاؤں میں یاد رکھیں اور جو ایک آزمائش اللہ کی طرف سے آئی ہے اس میں سرخروہونے کی کوشش کریں، اور اگر ہم اس میں غافل ہو جائیں تو پھر عنداللہ مسئولیت کا سامنا کرناپڑے گا جو کہ بڑی ہی کڑی ہو سکتی ہے اللہ تعالیٰ ہمارے لئے آسانیاں پیدافرمادے اللہ تعالیٰ ہمارے بھائیوں پر جو ایک آزمائش ہے اللہ ان کو سرخروفرمادے اور بالخصوص جو عزتیں مجروح ہو رہی ہیں یااللہ ہماری بہنوں کی حفاظت فرما ،یا اللہ ان کی عزتوں کی حفاظت فرما، یا اللہ جو وہ تکالیف دے رہے ہیں وہ قابل برداشت ہیں اور جو ان کی عزت کا معاملہ ہے یہ وہ معاملہ ہے جو قابل برداشت نہیں ہے، اللہ رب العزت ان کی حفاظت فرمائے اور اللہ رب العزت توفیق دے کہ ہم ان کے دست وبازوبنیں اور ان کے ساتھ تعاون کریں اور ان شاءاللہ یہ تعاون مستقبل میں توحید کو نشرکرنے کا ذریعہ بنے گا اور علم نافع کو عام کرنے کا ذریعہ بنے گا۔</p>
		</section>
	</body>
</document>
