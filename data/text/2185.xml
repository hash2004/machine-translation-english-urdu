<document>
	<meta>
		<title>بین الاقوامی اسلامی یونی ورسٹی کے سابق صدر پروفیسر ڈاکٹر ممتاز احمد انتقال کر گئے ۔</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/20866/</link>
			<copyright-holder>آئی بی سی اردو</copyright-holder>
		</publication>
		<num-words>257</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بین الاقوامی اسلامی یونی ورسٹی کے سابق صدر اور اقبال سنٹر فار ڈائیلاگ کے ڈائریکٹر پروفیسر ڈاکٹر ممتاز احمد انتقال کر گئے ۔</p>
			<p>ڈاکٹر ممتاز احمد بحریہ ٹاؤن راولپنڈی میں  اپنی رہائش گاہ پر تھے کہ شام آٹھ بجے انہیں دل کا دورہ پڑا اور موقع پر ہی انہوں نے دم توڑ دیا ۔  ڈاکٹر ممتاز احمد کی عمر 74 سال تھی اور انہوں نے عمر کا  بڑا حصہ امریکا میں گذرا جہاں وہ کئی جامعات میں تدریس کے شعبے سے منسلک رہے ۔ انہوں نے کئی کتابیں بھی لکھیں، اسلام اور مغرب ، دینی مدارس میں تدریس ان کے خاص موضوعات تھے ۔ وہ آخر وقت تک اپنی ذمہ دایاں نبھاتے رہے . 30 مارچ کو بھی وہ بین الاقوامی اسلامی یونی ورسٹی میں موجود تھے.</p>
			<p>ان کی نماز جنازہ آج بروز جمعرات دوپہر دو بجے گورنمینٹ اسلامیہ ہائی اسکول بڑکی گوجر خان میں ادا کی جائے گی ۔</p>
			<p>ان کی وفات پر صدر مملکت ممنون حسین ، مسلم لیگ ن کے چئیر مین راجا ظفر الحق ، بین الاقوامی اسلامی یونی ورسٹی کے صدر ڈاکٹر یوسف الدرویش ، سابق صدر اسلامی یونی ورسٹی پروفیسر ڈاکٹر صاحبزادہ ساجد الرحمان ، دعوة اکیڈمی بین الاقوامی اسلامی یونی ورسٹی کے ڈاکٹر سہیل حسن ، معروف اسکالر ڈاکٹر حسن الامین نے گہرے رنج اور غم کا اظہار کیا ۔ ڈاکٹر ممتاز احمد معروف کالم نگار اور پاکستان ٹیلی ویژن کے اینکر پرسن خورشید احمد ندیم کے ماموں تھے ۔</p>
			<p>انڈس براڈ کاسٹ اینڈ کیمونیکیشن کی ٹیم ڈاکٹر ممتاز احمد کے ساتھ دکھ اور افسوس کا اظہار کرتی ہے .</p>
		</section>
	</body>
</document>
