<document>
	<meta>
		<title>وطن کے لئے قربانیاں دینے والوں کا خون رائیگاں نہیں جانے دیں گے: آرمی چیف</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/12728/</link>
			<copyright-holder>آئی بی سی اردو</copyright-holder>
		</publication>
		<num-words>173</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سربراہ پاک فوج جنرل راحیل شریف کا کہنا ہے کہ دہشت گردی کے خلاف کامیابیوں اور قربانیوں پر ثابت قدم رہیں گے اور وطن کے لئے قربانیاں دینے والوں کا خون رائیگاں نہیں جانے دیں گے۔</p>
			<p>پاک فوج کے شعبہ تعلقات عامہ ( آئی ایس پی آر) کے مطابق آرمی چیف جنرل راحیل شریف کی زیرصدارت کور کمانڈر کانفرنس کا انعقاد ہوا جس میں آپریشن ضرب عضب اوردہشت گردی کے خلاف دیگراقدامات کاجائزہ لیا گیا۔ اس موقع پرکانفرنس کو ملک کی اندرونی و بیرونی قومی سلامتی سے متعلق بریفنگ دی گئی جب کہ شرکا نے آپریشن ضرب عضب کی کامیابیوں پراطمینان کا اظہارکرتے ہوئے آرمی پبلک اسکول کے شہدا کی قربانیوں کو خراج تحسین پیش کیا۔</p>
			<p>کانفرنس سے خطاب کرتے ہوئے آرمی چیف جنرل راحیل شریف کا کہنا تھا کہ آپریشن ضرب عضب کے نتیجے میں دہشت گردی کے خلاف ملنے والی کامیابیوں اور قربانیوں پر ثابت قدم رہیں گے، وطن کے لئے قربانیاں دینے والوں کا خون رائیگاں نہیں جانے دیں گے اور ہم اپنے شہدا کی قربانیوں کو کبھی نہیں بھول سکتے۔</p>
		</section>
	</body>
</document>
