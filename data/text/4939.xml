<document>
	<meta>
		<title>شارجہ ٹیسٹ کا تیسرا دن،پاکستان کے تین وکٹ پر 146 رنز</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8919/</link>
			<copyright-holder>آئی بی سی اردو</copyright-holder>
		</publication>
		<num-words>263</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>شارجہ ٹیسٹ کے تیسرے روز پاکستان نے تین وکٹ کے نقصان پر 146 رنز بنا لئے ہیں ،تاہم پہلی اننگز کے خسارے کو نکال کر پاکستان کی مجموعی برتری 74 رنز ہو سکی ہے،محمد حفیظ 97 رنز پر کریز پر موجود ہیں۔</p>
			<p>پاکستان کی دوسری اننگ کا آغاز پہلی اننگ کے مقابلے میں بہتر ہوا اور 101 رنز کا اوپننگ اسٹینڈ ملا اس اسکور پر اظہر علی 34 رنز بنا کر رن آئوٹ ہو گئے،لیکن بعد میں آنے والے شعیب ملک صفر اور یونس خان 14 رنز بنا کر جلد پویلین لوٹ گئے لیکن محمد حفیظ نے ایک جانب سے اچھی بیٹنگ کا سلسلہ جا ری رکھا اور موقع ملنے پر اچھے شاٹ بھی لگائے وہ 97 رنز بنا کر ناقابل شکست ہیں،ان کے ساتھ دوسرے بیٹسمین نائٹ واچ مین کے روپ میں راحت علی نے بغیر کوئی رن بنائے کریز پر موجود ہیں۔</p>
			<p>اس سے قبل انگلینڈ کی ٹیم پہلی اننگز میں 306 رنز بنا کر آئوٹ ہو گئی،اور پاکستان کے خلاف 72 رنز کی برتری حاصل کی۔شارجہ کے تیسرے دن پاکستانی بالرز چل پڑے، انگلینڈ کے چھ کھلاڑی اسکور میں صرف 84 رنز ہی بنا سکے، پوری ٹیم 306 رنز پر آئوٹ ہو گئی،ٹیسٹ کے تیسرے دن پاکستانی بالرز ابتدا سےہی جارحانہ انداز میں نظر آئے،جیمس ٹیلر اپنے اسکور میں صرف دو رنز کا اضافہ کر سکے انھیں راحت علی نے آئوٹ کیا،جونی بیئر سٹو، 43 رنز بنا سکے،سمیت پٹیل 42 ،عادل راشد،، 8 ،جیمز اینڈرسن، 7 آخری آوٹ ہونے والے بین اسٹوکس تھے جو صفر پر آوٹ ہو ئے، شعیب ملک نے چار ، یاسر شاہ نے تین اور راحت علی نے دو کھلاڑیوں کو آئوٹ کیا</p>
		</section>
	</body>
</document>
