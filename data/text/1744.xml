<document>
	<meta>
		<title>قادری اور تاثیر کے قصے کا سبق</title>
		<author>
			<name>صدف بنت انصاف</name>
			<gender>Female</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/18206/</link>
			<copyright-holder>آئی بی سی اردو</copyright-holder>
		</publication>
		<num-words>454</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ممتاز قادری نے قتل کیا ، چھپ کر نہیں کیا  ، سب کے سامنے کیا اور پھر کسی بیان میں اپنے عمل سے  انکار بھی نہ کیا __ اس کا کیا مطلب ہوا ؟ یہی نا کہ وہ اس قتل کے بعد ہر طرح  کے حالات کے لئے تیار تھا ۔ اس کی کوشش یہی تھی کہ وہ بارگاہ رسول (ص) میں سرخرو ہو۔  تو پھر "پھانسی" کے علاوہ اسے یہ سرخروئی حاصل کیسے ہوتی ؟</p>
			<p>وہ جانتا تھا اسے سزا ملے گی ، یہی اس کی جرأت تھی کہ وہ سزا کو گلے لگانے کے لئے تیار تھا ۔ قانون نے تو کل رات بتایا کہ اس کی سزا موت ہے مگر وہ قتل کرتے وقت ہی جانتا تھا کہ قانون اسے کیا سزا دے گا ۔</p>
			<p>پھر اس کے حق میں بولنے والے آج اس سزا پہ دکھی کس لئے ہو رہے ہیں ۔ کس لئے انھیں پھانسی کا فیصلہ انہونا لگ رہا ہے ؟ ممتاز تو اپنی خواہش کے عین مطابق سرخرو ہوا ۔</p>
			<p>گو کہ وہ ہم میں نہیں رہا ، اپنے خاندان سے جدا ہوا ۔ یہ دکھ اور ہے مگر اس پہ متشدد رویہ دکھا کہ اس کی سرخروئی کو زنگ مت لگائیں !</p>
			<p>دوسری جانب ، سلمان تاثیر ہے ، جس نے ایک قانون کو کالا قانون کہا  ۔۔۔۔۔۔  بعد میں شور اٹھا تو اسے محسوس ہوا کہ جان خطرے میں ہے سو وہ وضاحتیں پیش کرتا رہا ۔۔۔۔۔۔ خیر اس نے جب گستاخی سے براءت کا اعلان کیا تو اسے قتل کر دینا کسی صورت جائز نہیں تھا ۔</p>
			<p>اس کا قتل ہوا جو کہ شرعا غلط تھا ۔ اس کےخاندان سے بھی ویسی ہی ہمدردی تھی جیسی ابھی ممتاز کے خاندان سے ہو رہی مگر اس کے قتل کے بعد یہ تو ہوگا کہ آئندہ کوئی صاحب طاقت ، اپنی طاقت کے بل بوتے پہ بڑبوئیاں نہیں مارے گا ۔ باقی کسی معاملے میں کوئی کتنا ہی بے لگام کیوں نہ ہو جائے ، دین کے معاملے میں بے لگام ہونے سے پہلے اپنے محافظوں پہ اچنبی سی نظر ضرور ڈالے گا کہ کہیں میری جان کا خاتمہ ، کسی جان کے محافظ کے ہاتھوں نہ ہو جائے ۔</p>
			<p>سلیمان تاثیر کو جتنا بھی جسٹفائے کر لیا جائے مگر اس کا ایک قانون کو کالا یا پیلا کہنا قابل مذمت تھا ۔ اقلیتوں کے حقوق پہ میں بھی بہت بولتی ہوں ۔ مجھ سے ان کے ساتھ زیادتی کسی طور برداشت نہیں ہوتی مگر تاثیر صاحب ٹھیک مؤقف کیلئے ، غلط طریقے سے لڑ رہےتھے ۔</p>
			<p>بہرحال ... یہ سب تاثرات اس معاشرے کے حوالے سے تھے ، انسان ہوں ، خطا ہو سکتی ہے ۔  باقی اللہ ذولجلال کے ہاں ان کا معاملہ کیا ہوگا ، وللہ اعلم بالصواب ۔ آج دونوں اس کے حضور حاضر ہیں ، دونوں کے لئے دعائیں !</p>
		</section>
	</body>
</document>
