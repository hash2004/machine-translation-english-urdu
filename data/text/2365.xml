<document>
	<meta>
		<title>چیونگم چباتے جائیں فائدے اٹھاتے جائیں</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/21886/</link>
			<copyright-holder>آئی بی سی اردو</copyright-holder>
		</publication>
		<num-words>523</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اکثر اوقات لوگ کام کے دوران چیونگم چباتے نظر آتے ہیں، عموما یہ دماگ کو مصروف رکھنے اور بوجھ میں کمی کی علامت قرار دی جاتی ہے۔ اس سے پر یہ بھی خیال کیا جاتا ہے کہ یہ مسوڑوں کے لئے بیحد نقصان دہ ہے۔ پر کیا آپ کو معلوم ہے کہ یہ ایک بہت فائدے مند چیز ہے، جسے کھا کر آپ بہت سے فائدے اٹھا سکتے ہیں۔ ماہرین سے یہ بات ثابت ہوئی ہے کہ چیونگم دانتوں، مسوڑھوں اور پیٹ کی کئی بیماریوں کے لیے مفید ہے،</p>
			<blockquote>
				<p>چیونگم چبانا صحت کے لئے مفید ہے</p>
			</blockquote>
			<p>چیونگم چبانے سے دانت صحت مند ہوتے ہیں۔ انسان چوکنا رہتا ہے اور یہ ذہنی صحت کو بہتر بناتی ہے۔</p>
			<blockquote>
				<p>فلوسنگ کا متبادل</p>
			</blockquote>
			<p>یقیناً چیونگم چبانا برش کرنے کا متبادل ہر گز نہیں ہو سکتا، مگر یہ اضافی مددگار ضرور ثابت ہوتا ہے۔ ایک تحقیق کے مطابق چیونگم چبانا فلوسنگ کے طور پر فائدہ مند ہو سکتا ہے۔</p>
			<blockquote>
				<p>سانسوں کی تازگی</p>
			</blockquote>
			<p>چیونگم منہ میں آنے والی بدبو سے نجات میں بھی اہم کردار ادا کرتی ہے۔ چیونگم چبانے کا عمل سانسوں کو تازگی اور زبان کو خوشگوار کرنے میں مددگار ثابت ہوتا ہے۔ اس کے علاوہ چیونگم میں پائی جانے والی اینٹی بیکٹیریل خصوصیات ہیں، جو کھانا کھانے کے بعد منہ میں پھنس جانے والے ذرات کو نکالنے میں مددگار ہوتی ہیں۔ اگر چیونگم شوگر فری ہے تو اس کا فائدہ یہ ہے کہ اس سے کیویٹی والے دانتوں کو فائدہ پہنچتا ہے۔</p>
			<blockquote>
				<p>توجہ مرکوز کرنے میں مددگار</p>
			</blockquote>
			<p>چیونگم چبانے کا ایک فائدہ یہ ہے کہ یہ ذہن کو ایک ہی کام پر مرکوز کر دیتی ہے، جس سے اس کام میں کامیابی کا امکان بڑھ جاتا ہے۔ ہم نے ایک تحقیق کے مطابق چیونگم چبانے سے انسان کو بہتر توجہ دینے میں مدد ملتی ہے۔</p>
			<blockquote>
				<p>دباو میں کمی کا باعث</p>
			</blockquote>
			<p>اگر آپ کسی بھی قسم کے دباوکا شکار ہیں تو چیونگم استعمال کریں۔ چیونگم چبانے سے ہر طرح کے دباﺅ سے فوراً نجات مل سکتی ہے</p>
			<blockquote>
				<p>زیادہ کھانے کی عادت میں کمی</p>
			</blockquote>
			<p>ہم نے یہ نہیں کہہ سکتے کہ چیونگم کھانے سے زیادہ کھانے کی بری عادت کو مکمل کنٹرول کیا جا سکتا ہے، مگر یہ اس میں کافی مددگار ثابت ہو سکتا ہے۔ چیونگم زور زور سے چبانے سے تھوک کی مقدار بڑھ جاتی ہے اور یہ عمل پیٹ میں موجود تیزابیت کو متحرک کر دیتا ہے۔ اس طرح دماغ کنفیوڑ ہو جاتا ہے اور بھوک کم محسوس ہونا شروع ہو جاتی ہے۔</p>
			<blockquote>
				<p>نظام انہضام میں بہتری</p>
			</blockquote>
			<p>چونگم کو چبانے سے نظام انہضام مزید بہتر ہو جاتا ہے۔ اس کی خاص وجہ یہ ہے کہ چبانے کے عمل سے جب تھوک بننے کا عمل تیز ہوتا ہے تو پیٹ کے اندر تیزابیت کو خاص سطح پر رکھتا ہے، جس سے ہضم کرنے کا عمل بہتر ہوتا ہے۔ اس کے علاوہ کھانے کے بعد چیونگم چبانے سے دانتوں کو ممکنہ نقصان سے محفوظ رکھتا ہے۔</p>
			<blockquote>
				<p>سگریٹ نوشی چھڑوانے میں مددگار</p>
			</blockquote>
			<p>چیونگم چبانے سے سگریٹ کی شدید طلب میں بہت حد تک کمی لائی جا سکتی ہے۔ یہ سگریٹ کی طلب کو کم کرنے کے ساتھ ساتھ اسے مکمل طور پر چھوڑ دینے کے عزم کو بھی فائدہ پہنچاتی ہے۔</p>
			<p>لہذا اگر آ پ ان پریشانیوں سے چجٹکارا چاہتے ہیں تو چیونگم چبانا اپنی عادت بنائیں۔</p>
		</section>
	</body>
</document>
