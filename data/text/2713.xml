<document>
	<meta>
		<title>سعودیہ: منشیات اسمگلنگ کا الزام، پاکستانی کا سر قلم</title>
		<author>
			<name>آئی بی سی اُردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/23600/</link>
			<copyright-holder>آئی بی سی اردو</copyright-holder>
		</publication>
		<num-words>280</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ریاض: سعودی عرب میں منشیات اسمگلنگ کے الزام میں ایک پاکستانی کی سزائے موت دے دی گئی جس کے بعد رواں سال میں اب تک سزائے موت پانے والوں کی تعداد 86 ہو گئی ہے۔</p>
			<p>خبر رساں ادارے اے ایف پی نے سعودی وزارت داخلہ کے حوالے سے رپورٹ دی ہے کہ پاکستانی شہری شاہ زمان خان سعید پر ملک میں منشیات اسمگنلگ کا الزام ثابت ہوا تھا جس پر اس کا سرقلم کر دیا گیا۔</p>
			<p>مذکورہ سزائے موت پر عمل درآمد ریاض میں ہوا۔</p>
			<p>سعودی عرب میں سزائے موت کے مجرموں کے سر قلم کیے جاتے ہیں۔</p>
			<blockquote>
				<p>سعودی عرب: رواں سال کی 85 ویں سزائے موت</p>
			</blockquote>
			<p>سعودی حکام نے رواں سال میں اب تک 86 افراد کی سزائے موت دی جا چکی ہے۔</p>
			<p>سعودی عرب میں رواں سال 2 جنوری کو 47 افراد کی سزائے موت دی گئی جن کے بارے میں سعودی حکام نے دعویٰ کیا تھا کہ وہ دہشت گرد سرگرمیوں میں ملوث تھے۔</p>
			<p>ایمنسٹی انٹرنیشنل کا کہنا تھا کہ گذشتہ سال سعودی عرب دنیا میں سزائے موت دینے والے ممالک میں تیسرے نمبر پرتھا۔</p>
			<p>ایمنسٹی کے اعداد شمار کے مطابق گذشتہ سال پاکستان نے 326 افراد کو سزائے موت دی جبکہ ایران سزائے موت دینے والے ممالک میں پہلے نمبر پر تھا، جس نے 977 افراد کو سزائے موت دی تھی۔</p>
			<p>گذشتہ روز برطانوی انسانی حقوق کی تنظیم نے باراک اوباما پر زور دیا تھا کہ وہ سعودی حکام کے ساتھ ان تین افراد کی سزائے موت پر بات کریں جو گرفتاری کے وقت بالغ نہیں تھے۔</p>
			<p>ان میں شیعہ مذہبی رہنما نمر النمر کا بھتیجا بھی شامل ہے جن کا سر 2 جنوری کو سزائے موت دیئے جانے والے 47 دہشت گردوں کے ساتھ قلم کیا گیا تھا۔</p>
		</section>
	</body>
</document>
