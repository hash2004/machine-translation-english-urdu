<document>
	<meta>
		<title>حیران ہوں کہ ایم کیو ایم بی بی سی کے خلاف مقدمہ کیوں نہیں کر تی ؟</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/4398/</link>
			<copyright-holder>آئی بی سی اردو</copyright-holder>
		</publication>
		<num-words>270</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>زینب شہزادی</p>
			<p>کراچی</p>
			<p>۔ ۔ ۔</p>
			<p>چیئرمین تحریک انصاف عمران خان کا کہنا ہے کہ 35 پنکچر والی بات پر وہ سب لوگ قائم ہیں جن کا میں حوالہ دیتا رہا، اب تو بات اس سے آگے نکل گئی ہے، پتہ چلا ہے کہ اس سے کہیں زیادہ ظلم ہوا۔</p>
			<p>کراچی میں میڈیا سے گفتگو کرتے ہوئے عمران خان نے کہا کہ ہمارے وکیل نے کمیشن کو بتایا کہ 35 نہیں، 70 پنکچر لگے تھے، پتا چلا ہے کہ 35 پنکچر سے کہیں زیادہ ظلم ہوا،</p>
			<p>پہلی بارالیکشن میں دھاندلی کی تحقیقات ہو رہی ہیں، انکوائری کمیشن کا فیصلہ قبول کریں گے۔</p>
			<p>چیئرمین تحریک انصاف کا کہنا تھا کہ ایم کیو ایم میرےخلاف کیس کر سکتی ہےتوبی بی سی پر بھی کیس کرے، "را"کےسابق سربراہ نےتردید نہیں کی کہ وہ ایم کیو ایم کو پیسےنہیں دیتے،</p>
			<p>ایم کیو ایم پرسنگین الزامات ہیں،ایم کیو ایم صرف بیان بازی نہ کرے، ایساکہاں ہوتاہےکہ سیاسی جماعت کاقائددوسرےملک کی ایجنسی کامہمان ہو؟</p>
			<p>عمران خان نے کہا کہ مرتضیٰ پویانے 35 پنکچرزکی بات کی تھی،</p>
			<p>ڈاکٹراعجازنے بھی کہا کہ انھوں نے بھی 35 پنکچرز کی بات سنی ہے،</p>
			<p>مرتضیٰ پویااورڈاکٹراعجازآج بھی 35 پنکچرزکی بات پر قائم ہیں، 35 پنکچرزکےمعاملے سےمجھے کوئی نقصان نہیں ہوگا۔</p>
			<p>ان کہنا تھا کہ اصل دھاندلی پنجاب میں ہوئی،پنجاب میں آر اوز نے الیکشن کرایا، آراوزکے ذریعے دھاندلی کی گئی، ہم نےثابت کردیاہےکہ انتخابات میں منظم دھاندلی ہوئی، ڈھائی کروڑووٹوں کارکارڈ ہی نہیں،</p>
			<p>سندھ میں کرپشن کےرکارڈٹوٹ گئےہیں،جس کی وجہ سےافراتفری مچی ہوئی ہے،</p>
			<p>آصف زرداری دبئی میں خوف کی وجہ سے ہیں۔</p>
			<p>عمران خان کا کہنا تھا کہ شوکت خانم اسپتال کی فنڈنگ کے سلسلے میں کراچی آیا ہوں، شوکت خانم اسپتال کے لیے زمین مل گئی ہے۔</p>
		</section>
	</body>
</document>
