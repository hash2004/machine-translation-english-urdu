<document>
	<meta>
		<title>کراچی:بلدیاتی انتخابات، بڑے برج اُلٹ گئے،ایم کیو ایم نے میدان مار لیا</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11782/</link>
			<copyright-holder>آئی بی سی اردو</copyright-holder>
		</publication>
		<num-words>374</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>.کراچی کے بلدیاتی انتخابات میں ایم کیو ایم نے میدان مار لیا ۔آئندہ مئیر متحدہ کا ہی ہو گا ۔ ترازو اور بلے کا اتحاد ناکام ہو گیا ۔ بڑے بڑے برج اُلٹ گئے ۔</p>
			<p>جماعت اسلامی کراچی کے امیر حافظ نعیم الرحمان،تحریک انصاف کے علی زیدی اور پیپلز پارٹی کراچی کے صدر نجمی عالم ہار گئے ۔ متحدہ کے وسیم اختر اور ریحان ہاشمی کامیاب ہو گئے ۔کاکنوں کا جشن دیدنی ہے ۔</p>
			<p>ایم کیو ایم نے حیدرآبادکےبعد کراچی کامیدان بھی مارلیا۔غیرسرکاری اور غیر حتمی نتائج کے مطابق متحدہ قومی موومنٹ نے بیشتر نشستوں پر واضح برتری حاصل کرلی۔</p>
			<p>کراچی کی مجموعی 456 نشستوں میں سے اب تک موصول ہونے والے نتائج کے مطابق ایم کیو ایم نے 254 نشستیں حاصل کی ہیں۔پیپلز پارٹی 39 نشستوں پر کامیاب ہوئی جبکہ 34 نشستیں آزاد امیدوار لے اڑے۔</p>
			<p>کراچی میٹروپولیٹن کارپوریشن کی کل 209 میں سے 127 نشستوں پر ایم کیو ایم کامیاب رہی اور پی پی نے 17 نشستیں جیتیں۔کراچی میٹروپولیٹن کارپوریشن میں میئرکےانتخاب کیلیےایم کیو ایم کو واضح برتری مل چکی ہے۔</p>
			<p>کراچی کے ضلع وسطی میں ایم کیو ایم نے کلین سوئپ کیا اور 102 میں سے 100 نشستوں پر کامیابی حاصل کی ۔ 2 نشستیں پیپلز پارٹی کے حصے میں آئیں۔کراچی جنوبی کی کل 62 میں سے ایم کیو ایم 20 نشستوں پر کامیاب ہوئی۔</p>
			<p>پیپلز پارٹی نے آٹھ اور دس آزاد امیدواروں نے میدان مارا جبکہ دیگر نشستوں پر 14 مختلف جماعتوں کے امیدوار کامیاب ہوئے۔کراچی شرقی کی کل 62 میں سے 36 پر ایم کیو ایم ، 2 پر پی پی، 4 پر آزاد امیدوار کامیاب ہوئےجبکہ 25 نشستیں دیگر جماعتوں نے حاصل کیں۔</p>
			<p>کراچی غربی کی کل 98 میں سے 36 پر ایم کیو ایم ۔ 5 پر پی پی اور 10 آزاد امیدوار کامیاب ہوئے۔کراچی کے ضلع کورنگی کی کل 74 میں سے 60 پر ایم کیو ایم اور چار پر پی پی کامیاب ہوئی ۔کراچی کے ضلع ملیر کی کل 58 میں سے پیپلز پارٹی کی 8 نشستیں ۔ ایم کیو ایم نے 2 نشستیں جیتیں اور 10 آزاد امیدوار جیت گئے ۔</p>
			<p>لیاری میں پیپلز پارٹی کوشدید دھچکا لگا اور پیپلز پارٹی کل 15 میں سےصرف 6 نشستیں لے سکی ۔ ن لیگ 4 ، جماعت اسلامی اور تحریک انصاف کو 1 ، 1 نشست ملی ۔ 3 پر آزادامیدوار کامیاب ہوئے</p>
		</section>
	</body>
</document>
