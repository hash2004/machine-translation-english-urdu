<document>
	<meta>
		<title>انتہا پسندی کے خلاف انڈین کانگریس کا احتجاجی مارچ</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8922/</link>
			<copyright-holder>آئی بی سی اردو</copyright-holder>
		</publication>
		<num-words>130</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بھارت میں بڑھتی ہوئی انتہا پسندی اور عدم برداشت کے خلاف ملک کے ادبی حلقوں کے بعد سیاسی جماعت انڈین نیشنل کانگریس نے بھی احتجاجی مارچ کیا ہے۔</p>
			<p>احتجاجی مارچ کی قیادت سونیا گاندھی اور راہول گاندھی نے کی،اس موقع پرسونیا گاندھی کا کہنا ہے کہ حکومت عدم برداشت کو ہوا دے رہی ہے ہم اس کی شدید مذمت کرتے ہیں۔</p>
			<p>بھارت میں مسلمانوں اور اقلیتوں کے خلاف ہندو انتہا پسندوں کی بڑھتی ہوئی تشدد آمیز کاروائیوں کے خلاف حزب اختلاف جماعت کانگریس نے پارلیمنٹ ہاؤس سے ایوان صدر تک مارچ کیا، کانگریس نے عدم برداشت اور پر تشدد کاروائیوں کے خلاف صدر کو یادداشت پیش کی</p>
			<p>احتجاجی مارچ کے راستے میں سیکیورٹی کے سخت انتظامات تھے اور بھاری نفری تعینات کر کے پولیس نے رکاوٹیں بھی کھڑی کی تھیں</p>
		</section>
	</body>
</document>
