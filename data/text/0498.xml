<document>
	<meta>
		<title>بھارت میں بندروں کے حملے میں مندر کا پنڈت ہلاک</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/12011/</link>
			<copyright-holder>آئی بی سی اردو</copyright-holder>
		</publication>
		<num-words>180</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پٹنہ کے علاقے میں بندروں نےپنڈت کو پتھر مار مار کر ہلاک کر دیا بھارت میں پرانے پٹنا کے علاقے مرچی گلی کے رہائشی کو ان کی چھت پر جمع بندروں کے ایک غول نے اینٹیں مار کر اس وقت ہلاک کر دیا جب وہ اپنے گھر کے صحن کی صفائی میں مصروف تھے۔</p>
			<p>پولیس کے مطابق منا مشرا نامی شخص پر بندروں کے جھنڈ نے حملہ کر دیا اور پتھر برسائے جس سے وہ شدید زخمی ہو گیا اور اسے ہسپتال لے جایا گیا تاہم وہ زخموں کی تاب نہ لاتے ہوئے چل بسا۔پولیس کا کہنا ہے کہ اس سے قبل بھی اس علاقے میں کئی بچے اور خواتین بندروں کے حملوں میں زخمی ہو چکے ہیں جب کہ اس میں 2 افراد ہلاک بھی ہوئے ہیں پچھلے کئی دنوں میں علاقے کے 3 تھانوں میں بندروں کے حملوں کے کئی واقعات درج ہوئے ہیں اور خصوصاً چھوٹے بچے باہر نکلنے سے گریز کر رہے ہیں کیونکہ بندر کئی بچوں کو کاٹ بھی چکے ہیں۔</p>
			<p>واقعہ کے بعد پولیس حکام نے محکمہ جنگلات کو ہدایات دی ہیں کہ وہ بندروں کو پکڑ کرعلاقے کو محفوظ بنائیں</p>
		</section>
	</body>
</document>
