<document>
	<meta>
		<title>دبئی ٹیسٹ میں پاکستان فتح یاب،انگلینڈ کو 178 رنز سے شکست</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8632/</link>
			<copyright-holder>آئی بی سی اردو</copyright-holder>
		</publication>
		<num-words>295</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>دبئی ٹیسٹ کے پانچویں اور آخری روز پاکستان نے انگلینڈ کو 178 رنز سے شکست دے کر تین ٹیسٹ میچوں کی سیریز میں برتری حاصل کر لی ہے۔</p>
			<p>کھیل کے آخری روز پاکستان کی فتح میں عادل راشد نے شدید مزاحمت کی اورچار گھنٹے تک پاکستانی بولرز کا ڈٹ کر مقابلہ کیا انہوں نے کل 172 گیندوں کا سامنا کیا اور 61 رنز کی عمدہ اننگز کھیلی۔وہ انگلینڈ کے آئوٹ ہونے والےآخری بیٹسمین تھے۔</p>
			<p>491 رنزکے ہدف کے تعاقب میں انگلینڈ کی ٹیم 312 رنز تک محدود رہی۔پاکستان کی جانب سے یاسر شاہ نے 4 ،ذوالفقار بابر نے 3 اور عمران خان نے 2 وکٹیں حاصل کیں۔</p>
			<p>دبئی انٹرنیشنل کرکٹ اسٹیڈیم میں انگلینڈ نے 130 رنز 3 کھلاڑی آئوٹ سے اننگز آگے بڑھائی، جو روٹ 59 اور بیرسٹونے 6 رنز کے ساتھ کھیل کا آغاز کیا۔</p>
			<p>پاکستان کوجلد ہی کامیابی ملی اور انگلینڈ کے سیٹ بیٹسمین جو روٹ 71 رنز بنا کر ذوالفقار بابر کی گیند پر یونس خان کے ہاتھوں کیچ ہو گئے۔ دوسری وکٹ کیلئے بھی پاکستانی بولرز کو زیادہ انتظار نہیں کرنا پڑا اور مجموعی اسکور میں صرف 6 رنز کے اضافے کے بعد بیرسٹو 22 رنز پرلیگ اسپنر یاسر شاہ کی گیند پر کلین بولڈ ہو گئے۔بٹلر بھی یاسر شاہ کا شکار بنے، وہ صرف 7 رنز بنا سکے۔</p>
			<p>پاکستان کی فتح میں عادل راشد نے شدید مزاحمت کی اورچار گھنٹے تک پاکستانی بولرز کا ڈٹ کر مقابلہ کیا، انہوں نے کل 172 گیندوں کا سامنا کیا اور 61 رنز کی عمدہ اننگز کھیلی۔وہ انگلینڈ کے آئوٹ ہونے والےآخری بیٹسمین تھے۔</p>
			<p>یاسرشاہ کو میچ کا بہترین کھلاڑی قرار دیا گیا ،انہوں نے میچ میں 8 وکٹیں حاصل کیں۔پاکستان کو تین ٹیسٹ میچوں کی سیریز میں ایک صفر کی برتری حاصل ہے،سیریز کا تیسرا اور آخری ٹیسٹ میچ یکم نومبر سے شارجہ میں کھیلا جائے گا</p>
		</section>
	</body>
</document>
