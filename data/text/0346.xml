<document>
	<meta>
		<title>بلدیاتی انتخاب جیت کر دوبارہ کراچی کو روشنیوں کا شہر بنائیں گے :شبیر قائم خانی</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11403/</link>
			<copyright-holder>آئی بی سی اردو</copyright-holder>
		</publication>
		<num-words>131</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>متحدہ قومی موومنٹ کی رابطہ کمیٹی کے رکن شبیراحمد قائم خانی نے کہا ہے کہ بلدیاتی انتخابات کے بعد ایم کیو ایم کراچی کو دوبارہ روشنیوں کا شہر بنائے گی اور یہاں نچلی سطح تک اختیارات منتقل کر کے حقیقی تبدیلی لائے گی ،</p>
			<p>نجی ٹی وی کے مطابق محمودآباد میں خطاب کر تے ہوئے شبیر احمد قائم خانی نے کہا کہ کراچی میں بلدیاتی انتخابات کے اعلان کے بعد سے ہی منافق سیاسی جماعتیں کراچی کے عوام کو بےوقوف بنانے کے لئے میدان عمل میں آ گئی ہیں اور جھوٹی تبدیلی کے نعرے لگا رہے ہیں لیکن کراچی کے باشعور شہری اس قسم کے جھوٹے نعروں کو انتخابات سے قبل ہی یکسر مسترد کر چکے ہیں اور 5 دسمبر کو عوام حق پرستوں کو ووٹ دے کر اپنے باشعور ہونے کا ثبوت دیں گے</p>
		</section>
	</body>
</document>
