<document>
	<meta>
		<title>گدھوں کی کھالیں واپس دلوائیں ،چینی کمپنی ہائی کورٹ پہنچ گئی</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/9720/</link>
			<copyright-holder>آئی بی سی اردو</copyright-holder>
		</publication>
		<num-words>158</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>چینی کمپنی پولیس کی طرف سے قبضے میں لی گئی گدھوں کی کھالوں کی واپسی کے لئے لاہور ہائی کورٹ پہنچ گئی ۔</p>
			<p>اس سلسلے میں دائردرخواست پر جسٹس ارم سجاد گل نے پنجاب حکومت کونوٹس جاری کرتے ہوئے گدھوں کی کھالوں کی برآمد پر پابندی سے متعلق نوٹیفکیشن طلب کر لیا ہے ۔</p>
			<p>اس چینی کمپنی کے نمائندے ینگ شینگ کی طرف سے دائر درخواست میں موقف اختیارکیاگیا ہے کہ دوماہ قبل پولیس نے دین پورہ قصور کے علاقے میں ٹینری سے ایک ہزار پچاس کھالیں قبضے میں لے لیں،</p>
			<p>گدھے کی کھالیں اس ٹینری کی نہیں بلکہ چائینزکمپنی گلوبن کی ملکیت تھیں،</p>
			<p>ینگ شینگ نے عدالت سے استدعا کی کہ قبضے میں لی گئی گدھوں کی کھالیں درخواست گزار کو سپرداری پر دینے کا حکم دیا جائے، عدالت نے پنجاب حکومت کو نوٹس جاری کر کے 16 نومبر تک جواب طلب کر لیا،</p>
			<p>عدالت نے گدھے کی کھالوں کے برآمد پر پابندی سے متعلق نوٹیفکیشن بھی طلب کر لیا ہے ۔</p>
		</section>
	</body>
</document>
