<document>
	<meta>
		<title>آزاد کشمیر حکومت کا وفاق سے مفاہمت ختم کرنے کا فیصلہ</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/9846/</link>
			<copyright-holder>آئی بی سی اردو</copyright-holder>
		</publication>
		<num-words>286</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پیپلز پارٹی کی آزاد کشمیر حکومت نے  وفاق میں مسلم لیگ(ن) کے ساتھ مفاہمت ختم کرنے کا فیصلہ کر لیا ہے۔</p>
			<p>وفاق کی بڑھتی ہوئی مداخلت، ترقیاتی منصوبوں اور بھرتیوں پر پابندی کی خلاف احتجاج بھی کیا جائیگا، ذرائع کے مطابق وزیراعظم چوہدری عبدالمجید آئندہ ہفتے کابینہ کا اجلاس بلارہے ہیں جس میں وہ وفاق کے رویے کے خلاف احتجاجی پروگرام کے معاملے پرکابینہ کے ارکان کو اعتماد میں لیں گے۔</p>
			<p>آزادکشمیر حکومت نے وفاق کے ساتھ مفاہمت کے خاتمے کا ذمے دار وفاقی وزیر برائے امورکشمیر برجیس طاہرکو قرار دیا ہے،ذرائع کیمطابق وفاق نے آزاد کشمیر میں 80 کروڑ روپے کے ترقیاتی پیکیج پر عمل درآمد روک رکھا ہے جبکہ وفاقی حکومت ساڑھے 10 ارب روپے کے سالانہ ترقیاتی پروگرام پر بھی عمل درآمد روک رہی ہے، وفاق نے 5 سال پہلے ایجوکیشن پالیسی دی جس کے تحت پرائمری اسکولزکو اپ گریڈ کیا جانا تھا اس منصوبے کے پہلے مرحلے پر بھی عمل درآمد نہیں ہو سکا۔آزادکشمیر اسمبلی کے انتخابات جولائی میں ہونے ہیں۔</p>
			<p>وزیراعظم نواز شریف نے ستمبر میں دورۂ آزادکشمیرکے دوران اربوں روپے کے منصوبوں کا اعلان کیا تھا،کشمیر کونسل نے رواں مالی سال کیلئے 21 ارب 84 کروڑ روپے کی منظوری دی ہے جس میں سے 4   ارب 36 کروڑ روپے ( 20 فیصد) وفاق کی صوابدید پر خرچ کیے جا سکتے ہیں، وفاق یہ رقم پہلی بار اپنے ایکسئین کے توسط سے براہ راست خرچ کر رہا ہے۔</p>
			<p>اس سے پہلے یہ بجٹ آزاد کشمیر لوکل گورنمنٹ کے ذریعے خرچ کی جاتی تھی۔ اب یہ فنڈز ن لیگ کے متوقع امیدواروں کی نشاندہی پر خرچ ہونگے، وفاق نے گزشتہ اڑھائی سال سے آزاد کشمیر میں نئی آسامیوں پر پابندی عائد کر رکھی ہے،آزادکشمیر حکومت نے چیف الیکشن کمیشن کی تقرری میں تاخیر پر بھی تحفظات کا اظہار کیا ہے ۔</p>
		</section>
	</body>
</document>
