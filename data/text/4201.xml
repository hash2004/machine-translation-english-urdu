<document>
	<meta>
		<title>آرمی چیف کو ماں سے زیادہ دھرتی ماں کی فکر</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/5050/</link>
			<copyright-holder>آئی بی سی اردو</copyright-holder>
		</publication>
		<num-words>184</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>عبد الماجد</p>
			<p>آئی بی سی اردو</p>
			<p>۔ ۔ ۔ ۔ ۔ ۔ ۔ ۔</p>
			<p>چیف آف آرمی اسٹاف جنرل راحیل شریف نے عید الفطر اپنے خاندان کے ساتھ منانے کے بجائے وزیرستان میں جوانوں کے ساتھ منانے کا فیصلہ کیا ہے ۔ وہ پاکستان کی بقاٗ کے لیے لڑنے والے جوانوں کے پاس پہنچ چکے ہیں ۔</p>
			<p>یاد رہے کہ چیف آف آرمی اسٹاف جنرل راحیل شریف کی والدہ کچھ عرصہ قبل انتقال کر گئی تھیں ۔ والدہ کے بغیر یہ ان کی پہلی عید ہے تاہم انہوں نے گھر میں رکنے کے بجائے وزیرستان میں جانے کو ترجیح دی ۔</p>
			<p>چیف آف آرمی اسٹاف جنرل راحیل شریف جوانوں میں بہت مقبول ہیں ۔ آرمی چیف کے اس اقدام کو شہریوں نے خراج تحسین پیش کیا ہے ۔ شہریوں کا کہنا ہے کہ پاکستان میں امن و سکون کے قیام کے لیے جنرل راحیل شریف کے اقدامات سنہرے حروف سے لکھنے کے قابل ہیں ۔</p>
			<p>آئی ایس پی آر کے مطابق آرمی چیف جنرل راحیل شریف وزیرستان میں اگلے مورچوں پرتعینات جوانوں کے ساتھ عید منائیں گے، جو آپریشن ضرب عضب میں مصروف ہیں۔</p>
		</section>
	</body>
</document>
