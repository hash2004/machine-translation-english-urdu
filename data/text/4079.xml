<document>
	<meta>
		<title>بلدیاتی انتخابات کے لیے سخت سیکورٹی پلان</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/4291/</link>
			<copyright-holder>آئی بی سی اردو</copyright-holder>
		</publication>
		<num-words>389</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>زارا قاضی</p>
			<p>اسلام آباد</p>
			<p>اسلام آباد بلدیاتی انتخابات کیلئے وفاقی پولیس نے حکمت عملی طے کرتے ہوئے آئی جی اسلام آباد طاہر عالم نے سیکیورٹی پلان الیکشن کمیشن میں پیش کر دیا ہے۔۔</p>
			<p>طاہر عالم نے پلان پر الیکشن حکام کو بریفنگ میں بتایا کہ بلدیاتی الیکشن کے موقع پر محرم الحرام کی طرز پر حفاظتی انتظامات کرنے کا فیصلہ کیا گیا ہے ۔۔</p>
			<p>ماضی میں لڑائی  جھگڑے کا ریکارڈ رکھنے والوں کو پولنگ سے قبل گرفتار کر لیا جائے گا۔اسلحے کی نمائنش پر پابندی میں کوئی نرمی نہیں کی جائے گی ۔</p>
			<p>پولیس کو جدید ٹیکنالوجی سے لیس کیا جائے گا ۔۔پولیس نے تمام چار ہزار کے قریب بلدیاتی امیدواروں کے مکمل کوائف بھی حاصل کر لئے  ہیں ۔۔</p>
			<p>امیدوار ،ان کے دوستوں اور حمایتیوں کے اسلحے کی تفصیل بھی حاصل کرلی گئی  ہے ۔۔آئی جی طاہر عالم نے الیکشن کمیشن سے یہ بھی استدعا کی ہے کہ انہیں انتخابات کے پر امن انعقاد کیلئے اضافی نفری فراہم کی جائے</p>
			<p>الیکشن کمیشن میں اسلام آباد میں ہونے والے بلدیاتی انتخابات کا جائزہ لینے کے لیے ایک اہم اجلاس ہوا۔</p>
			<p>اجلاس میں الیکشن کمیشنر کے 4 ممبران، سیکریٹری الیکشن کمشنر، چیف الیکشن کمشنر اسلام آباد، آئی جی اسلام آباد، ایڈیشنل سیکریٹری داخلہ۔ ڈی جی ایجوکیشن، اور دیگر حکام شریک ہوئے۔</p>
			<p>اجلاس میں اسلام آباد میں ہونے والے بلدیاتی انتخابات کے حوالے سے حتمی تیاریوں کا جائزہ لیا گیا۔</p>
			<p>اجلاس کے بعد میڈیا کو بریفنگ میں ترجمان الیکشن کمشن نے بتایا کہ اسلام آباد میں کل 6 لاکھ 80 ہزار 455 ووٹرز ہیں۔</p>
			<p>الیکشن کیلئے 800 پولنگ اسٹیشن جبکہ 3200 پولنگ بوتھ قائم کئے جائینگے،</p>
			<p>الیکشن کے روز 13 ہزار 600 عملے کے ارکان انتخابی ڈیوٹی انجام دیں گے،</p>
			<p>اسلام آباد میں 1027 نشستوں پر انتخابات ہونے جا رہے ہیں،</p>
			<p>الیکشن کیلئے 6 رنگ کے بیلٹ پیپرز چھاپے جائیں گے،</p>
			<p>ہر یونین کونسل میں 1 چیئرمین، 1 وائس چیئرمین، 6 جنرل ممبران ہونگے۔ 2 خواتین، ایک یوتھ، ایک اقلیتی اور ایک مزدور ممبر ہو گا،</p>
			<p>چیئرمین و وائس چیئرمین کیلئے 574 امیدوار سامنے آئے، 39 کاغذات نامزدگی مسترد ہوئے ہیں۔</p>
			<p>چیف کمشنر نے یقین دہانی کروائی ہے کہ پولنگ والے دن بجلی کی لوڈ شیڈنگ نہیں کی جائے گی۔</p>
			<p>پولنگ کے لیے زیادہ تر عملہ ایجولیشن ڈیپارٹمنٹ سے لیا جائے گا۔</p>
			<p>پولنگ کے دن سیکیورٹی فوج کے حوالے سے ان کا کہنا تھا کہ تجویز ابھی زیر غور ہے تاہم ابھی فیصلہ نہیں ہوا۔</p>
		</section>
	</body>
</document>
