<document>
	<meta>
		<title>8 کےبجائے 6 گھنٹے کام ہو تو نتائج زیادہ بہتر ہوتے ہیں</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7524/</link>
			<copyright-holder>آئی بی سی اردو</copyright-holder>
		</publication>
		<num-words>176</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سوئیڈن کی کئی کمپنیوں نے ملازمین کے اوقات کار آٹھ سے گھٹا کر چھ گھنٹے کر دیئے ہیں ۔آٹھ گھنٹے کی ڈیوٹی کا مطلب کام اور صرف کام ہے جس سےتھکن ،اکتاہٹ ،چڑ چڑاپن الگ گھر والوں سے دوری بھی کسی سزا سے کم نہیں۔مگر سوئیڈن کی کئی کمپنیوں نے اپنے اوقات کار آٹھ گھنٹے کےبجائے چھ گھنٹے کر دیئے ہیںاوراس انوکھے فارمولے سے خوب فائدہ اٹھایا ہے۔</p>
			<p>ان کمپنیوں کا کہنا ہے کہ آٹھ گھنٹے تک کام پر توجہ دینا ملازمین کے لئے کسی چیلنج سے کم نہیں،دفتر کے بعد ملازمین اپنے گھر والوں کو بھی مناسب وقت نہیں دے پاتے،جس کی وجہ سے ان کی زندگی میں مایوسی پھیلنے کے امکانات بڑھ جاتے ہیں۔</p>
			<p>چھ گھنٹےڈیوٹی کا اصول اپنا کر سوئیڈن کی کئی کمپنیوں کواچھے نتائج ملے ہیں۔ایک تو کمپنی کے منافع میں اضافہ ہوا،ملازمین کی صحت بھی اچھی رہی اور انہوں نے زیادہ سے زیادہ وقت اپنے گھر والوں کے ساتھ گذارا۔ان فوائد کو دیکھتے ہوئے ملائشیا کی ٹریڈ یونین نے بھی اپنی حکومت سے چھ گھنٹے ڈیوٹی کا مطالبہ کر دیا ہے</p>
		</section>
	</body>
</document>
