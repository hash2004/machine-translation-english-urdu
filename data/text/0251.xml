<document>
	<meta>
		<title>دوسراٹی ٹوئنٹی ،انگلینڈ نے پاکستان کو 3 رنز سے شکست دے کر سریز اپنے نام کرلی</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11032/</link>
			<copyright-holder>آئی بی سی اردو</copyright-holder>
		</publication>
		<num-words>397</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>دوسرے ٹی ٹوئنٹی میچ میں سنسنی خیز مقابلے کے بعد انگلینڈ نے پاکستان کو 3 سکور سے شکست دے کر تین میچوں کی ٹی ٹوئنٹی سریز 0-2سے اپنے نام کر لی ہے ۔پاکستان کی ٹیم 173 رنز کے تعاقب میں مقررہ بیس اوورز میں 8 وکٹوں کے نقصان پر 169 سکور بنائے ۔پاکستان کی جانب سے سر فراز احمد 8 اور انور علی صفر سکور کے ساتھ کریز پر موجود ہیں ۔احمد شہزاد 28 سکور بنا کر سٹمپ آﺅٹ ہو گئے ۔رفعت اللہ بھی 23 سکور کر کے سٹمپ آوٹ ہوئے۔محمد حفیظ 25 سکور کر کے کیچ آوٹ ہوئے۔صہیب مقصود 2 رنز بنا کر آوٹ ہوئے ۔عمر اکمل 3 سکور بنا کر کیچ آﺅٹ ہوئے ۔شعیب ملک 26 سکور بنا کر آوٹ ہوئے ۔شاہد آفریدی نے دھواں دار بیٹنگ کرتے ہوئے محض 8 گیندوں پر 24 سکور کر کے آوٹ ہو گئے ۔سر فراز احمد 19 سکور بنا کر آوٹ ہوئے ۔</p>
			<p>انگلینڈ نے پہلے بیٹنگ کرتے ہوئے مقررہ بیس اوورز میں 8 وکٹوں کے نقصان پر 173 سکور بنائے ۔پاکستان کی جانب سے شاہد آفریدی نے تین ،انور علی نے دو جبکہ شعیب ملک ،وہا ب ریاض اور سہیل تنویر ایک ایک وکٹ حاصل کی ۔</p>
			<p>اس سے قبل انگلینڈ نے ٹاس جیت کی پہلے بیٹنگ کا فیصلہ کیا اور مقررہ 20 اوورز میں 8 وکٹوں کے نقصان پر 173 سکور کیا ۔کپتان شاہد آفریدی نے میچ میں پہلی گیند پر ایلکس ہیلز کو 11 سکور پر آﺅٹ کیا ۔جیسن رائے بھی شاہد آفریدی کی گیند کا نشانہ بنے اور 29 سکور بنا کر پویلین لوٹ گئے ۔جے روٹ 20 سکور کر کے شعیب ملک کی گیند پر شاہد آفریدی کے ہاتھوں کیچ آوٹ ہوئے ۔شاہد آفریدی جیمز وینس کو 38 سکور پر آوٹ کر کے پاکستان کی جانب سے ٹی ٹوئنٹی فارمیٹ میں سب سے زیادہ وکٹیں حاصل کر نے والے باولر بن گئے۔شاہد آفریدی نے ٹی ٹوئنٹی فارمیٹ میں 86 وکٹیں حاصل کرلی ہیں ۔ وہا ب ریاض کی گیند پر عمر اکمل نے آوٹ فیلڈ سے شاندار کیچ پکڑ کر سیم بلنگز کو 11 سکور پر پویلین بھیج دیا ۔بٹلر 33 سکور بنا کر وہاب ریاض کی گیند پر کیچ آﺅٹ ہوئے ۔پلنکیٹ صرف 1 رن بنا کر انور علی کی گیند پر آوٹ ہوئے۔ویلے بھی 4 رنز بنا کر انور علی کی گیند پر آوٹ ہوئے ۔انگلینڈ کی جانب سے واکس 15 اور راشد تین سکور کر کے ناٹ آوٹ رہے ۔</p>
		</section>
	</body>
</document>
