<document>
	<meta>
		<title>دورہ انگلینڈ کیلئے ٹیسٹ ٹیم کا اعلان</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/27427/</link>
			<copyright-holder>آئی بی سی اردو</copyright-holder>
		</publication>
		<num-words>245</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>لاہور: چیف سیلیکٹر انضمام الحق نے دورہ انگلینڈ کے لیے 17 رکنی اسکواڈ کا اعلان کرتے ہوئے کہا ہے کہ محمد عامر کی ٹیم میں شمولیت ویزے سے مشروط ہے۔</p>
			<p>دورے پر مصباح الحق کو کپتان برقرار رکھا گیا ہے جبکہ وکٹ کیپر کے لیے سرفراز احمد اور محمد رضوان کو منتخب کیا گیا ہے۔</p>
			<p>لاہور میں پریس کانفرنس کرتے ہوئے انضمام الحق نے بتایا کہ دورے کے لیے پانچ فاسٹ باؤلرز اور دو اسپنرز کو منتخب کیا گیا ہے۔</p>
			<p>فاسٹ باؤلرز میں سہیل خان، راحت علی، محمدعامر، عمران خان اور وہاب ریاض کو شامل کیا گیا ہے تاہم محمد عامر کی شمولیت ویزے سے مشروط ہے۔</p>
			<p>چیف سلیکٹر نے کہا کہ امید ہے عامر برطانیہ کا ویزہ مل جائیگا تاہم اگر کوئی مسئلہ ہوا تو انگلینڈ کے دورہ پر موجود اے ٹیم سے کھلاڑیوں کو شامل کیا جا سکتا ہے۔</p>
			<p>محمد عامر کو اسکواڈ میں شامل کیا گیا ہے لیکن ان کی شمولیت ویزے سے مشروط ہے۔</p>
			<p>کوچ مکی آرتھر سے متعلق سوال پر انضمام الحق نے کہا کہ وہ تاحال پاکستان نہیں پہنچ سکے تاہم ٹیم کے انتخاب میں ان کی رائے بھی لی گئی ہے۔</p>
			<p>فاسٹ باؤلر جنید خان سے متعلق ایک سوال پر چیف سیلیکٹر نے کہا کہ وہ مکمل ردھم میں نہیں ہیں تاہم وہ ایک اچھے کھلاڑی ہیں اور ان کی ٹیم میں شمولیت زیر غور ہے۔</p>
			<p>چیف سیلیکٹر کا مزید کہنا تھا کہ چار ٹیسٹ میچز کے لیے دو وکٹ کیپر بھیج رہے ہیں تاکہ ایک پر دباؤ نہ پڑے۔</p>
		</section>
	</body>
</document>
