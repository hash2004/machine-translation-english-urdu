<document>
	<meta>
		<title>ورلڈ ٹی ٹوینٹی:پہلے مقابلے میں بھارت اور نیوزی لینڈآج مدمقابل</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/19422/</link>
			<copyright-holder>آئی بی سی اردو</copyright-holder>
		</publication>
		<num-words>180</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>دُنیائے کرکٹ کی 10 بہترین ٹیمیں آج سے ٹی ٹوئنٹی کی عالمی جنگ میں مدمقابل آرہی ہیں، افتتاحی میچ بھارت اور نیوزی لینڈ کے درمیان ہوگا۔</p>
			<p>اب شائقین کرکٹ کی نظریں بھارتی شہروں پر ہوں گی، جہاں ورلڈ ٹی ٹوئنٹی کا سُپر ٹین مرحلہ شروع ہو رہا ہے، ہر ٹیم کانٹے دار مقابلے کیلئے تیار ہے۔</p>
			<p>کرکٹ کی اس عالمی جنگ میں دس ممالک کی ٹیمیں شامل ہیں، گروپ ون میں جنوبی افریقا، سری لنکا، انگلینڈ، ویسٹ انڈیز اور افغانستان جبکہ گروپ ٹو پاکستان، آسٹریلیا، نیوزی لینڈ ، بھارت اور بنگلادیش پر مشتمل ہے۔</p>
			<p>افتتاحی روز میزبان بھارت اور نیوزی لینڈ کے درمیان ناگپور میں شام سات بجے شروع ہوگا، دونوں ٹیمیں ا ب تک چار مرتبہ مد مقابل آئیں ہر بار کیویز نے میدان مارا ہے۔</p>
			<p>اعداد و شمار کچھ بھی ہوں لیکن ہر میچ نیا ہوتا ہے،بھارتی ٹیم اچھا کھیل رہی ہے تو نیوزی لینڈ کی ٹیم بھی بھر پور فارم میں ہے، دونوں ہی ٹیموں کو فیورٹ بھی قرار دیا جا رہا ہے۔</p>
			<p>ایونٹ میں ٹیم پاکستان اپنی مہم کا آغاز کل بنگلادیش کے خلاف میچ سے کرے گی</p>
		</section>
	</body>
</document>
