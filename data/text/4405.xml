<document>
	<meta>
		<title>الطاف حسین کی تقاریر،تصاویرنشر اورشائع نہ کرنیکاحکم</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6264/</link>
			<copyright-holder>آئی بی سی اردو</copyright-holder>
		</publication>
		<num-words>168</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>لاہورہائیکورٹ کےفل بنچ نےایم کیو ایم کے سربراہ الطاف حسین کی تقاریر،بیانات،سرگرمیاں اور تصاویرٹیلی کاسٹ اور شائع کرنےسے روک دیا،عدالت نےحکم دیاکہ پیمرا الطاف حسین کی تقاریر نشر اور شائع کرنے سے روکنے کے حکم میں عدالت کی ان ہدایات کو بھی شامل کرے۔</p>
			<p>جسٹس مظاہرعلی اکبرنقوی کی سربراہی میں لاہورہائیکورٹ کےفل بنچ نےایم کیو ایم کے سربراہ الطاف حسین اور رابطہ کمیٹی کےارکان کے خلاف غداری کامقدمہ درج کرنے کےکیس سماعت کی،درخواست گزار عبداللہ ملک وغیرہ کا مؤقف تھا کہ ملک کے خلاف تقریریں کرنےوالوں کے ساتھ مذاکرات کرنےوالےبھی اسی طرح کے ہیں۔</p>
			<p>اس پرایڈیشنل اٹارنی جنرل نصیر بھٹہ نےکہاکہ وزیراعظم یا وفاقی حکومت کا کوئی ذاتی مفاد نہیں،پاکستان اور حکومت مخالف لوگوں سے قانون کے مطابق ڈیل کیا جائے گا،جسٹس مظاہر علی اکبر نقوی نے ریمارکس دیئےکہ وزیراعظم نے آئین اور قانون کےتحفظ کا حلف اٹھا رکھا ہے۔</p>
			<p>عدالت نےآئندہ سماعت پرچیئرمین پیمرا کو بھی طلب کرلیااورہدایت کی کہ الطاف حسین کی شہریت کے حوالے سےتفصیلات بھی آئندہ سماعت پر پیش کی جائیں،کیس کی مزید کارروائی 18 ستمبر تک ملتوی کر دی گئی۔</p>
		</section>
	</body>
</document>
