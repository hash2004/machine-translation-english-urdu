<document>
	<meta>
		<title>امریکا خطےمیں عدم توازن والے اقدامات نہ کرے:سرتاج عزیز</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8219/</link>
			<copyright-holder>آئی بی سی اردو</copyright-holder>
		</publication>
		<num-words>167</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>مشیر خارجہ سرتاج عزیز کا کہنا ہے کہ امریکا جنوبی ایشیا میں عدم توازن بڑھانے والے اقدامات نہ کرے۔ پاکستان افغانستان کی سلامتی اور قیامِ امن کے لیے مخلص ہے۔</p>
			<p>برطانوی نشریاتی ادارے سے گفتگو کرتے ہوئے مشیرخارجہ سرتاج عزیز کا کہنا تھا کہ ایسے وقت جب پاکستان اور بھارت کے تعلقات میں کشیدگی ہے امریکا کو چاہیے کہ علاقے میں روایتی اور اسٹریٹجک عدم توازن کو اتنا نہ بڑھائے کہ وہ خطے کی سالمیت کے لیے خطرہ بن جائے۔</p>
			<p>امریکا سے جوہری معاہدے سے متعلق سرتاج عزیز کا کہنا تھا کہ پاکستان کی بنیادی ترجیح قومی مفاد اور اپنی سکیورٹی ہے اور اس پر کوئی سمجھوتہ نہیں کیا جائے گا۔انھوں نے امید ظاہر کی کہ بھارت اور پاکستان کو ایک ساتھ ہی نیوکلیئر سپلائر گروپ کا رکن بنایا جائے گا۔</p>
			<p>افغانستان کے الزامات اورکشیدگی کے بارے میں سرتاج کا کہنا تھا کہ پاکستان ان الزامات کی تردید کر چکا ہے اور دنیا جانتی ہے کہ پاکستان افغانستان کی سلامتی اور قیامِ امن کے لیے مخلص ہے</p>
		</section>
	</body>
</document>
