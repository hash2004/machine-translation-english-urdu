<document>
	<meta>
		<title>پیٹ میں گیس کا باعث بننے والی غذائیں اور گھریلو ٹوٹکے</title>
		<author>
			<name>آئی بی سی اُردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/24783/</link>
			<copyright-holder>آئی بی سی اردو</copyright-holder>
		</publication>
		<num-words>525</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>ویسے تو یہ صحت بخش غذائیں یا پھل ہیں مگر اکثر یہ معدے یا چھوٹی آنت میں گیس پیدا ہونے کے باعث بھی بن جاتے ہیں۔</p>
			<p>اس کے نتیجے میں پیٹ پھول جاتا ہے جبکہ معدے میں تکلیف ہونے لگتی ہے تو پہلے تو یہ جان لیں کہ کون سی غذائیں اس کا باعث بنتی ہیں جس کے بعد ان کے علاج پر بات ہوگی۔</p>
			<blockquote>
				<p>تربوز</p>
			</blockquote>
			<p>موسم گرما کی یہ سوغات میٹھی اور تازہ دم کر دیتی ہے تاہم یہ معدے میں گیس یا پھولنے کا باعث بھی بن سکتی ہے، درحقیقت اس پھل میں چینی کی قدرتی شکل <annotation lang="en">fructose</annotation> کی مقدار بہت زیادہ ہوتی ہے جسے پوری طرح ہضم کرنے میں اکثر معدہ ناکام رہتا ہے جس کے نتیجے میں گیس پیدا ہوتی ہے۔ ہر تین میں سے ایک شخص تربوز کھانے کے بعد اس تکلیف کا شکار ہوتا ہے۔</p>
			<blockquote>
				<p>زیادہ بو والی سبزیاں</p>
			</blockquote>
			<p>سبزیاں جن کی بو بہت تیز ہوتی ہے جیسے سبز پیاز، لہسن، پیاز وغیرہ میں فائبر کی ایک قسم فریوکٹانس کی مقدار کافی زیادہ ہوتی ہے اور ہمارے معدے کے لیے اسے توڑ کر ہضم کرنا آسان نہیں ہوتا جس کے نتیجے میں پیٹ کے مختلف مسائل جیسے گیس اور پھولنے وغیرہ سامنے آتے ہیں۔</p>
			<blockquote>
				<p>بلیک بیریز</p>
			</blockquote>
			<p>ویسے تو یہ پاکستان میں اتنا عام پھل نہیں مگر مل ضرور جاتا ہے جو کہ اینٹی آکسائیڈنٹس سے بھرپور ہوتا ہے مگر اس میں ایک جز <annotation lang="en">polyols</annotation> کی مقدار کافی زیادہ ہوتی ہے جو کہ نظام ہضم میں کافی وقت تک موجود رہتا ہے اور عام طور پر پوری طرح ہضم نہیں ہوتا جس کے نتیجے میں پیٹ پھولنے یا ریاح وغیرہ کا سامنا ہوتا ہے۔</p>
			<blockquote>
				<p>آم</p>
			</blockquote>
			<p>آم کو تو پھلوں کا بادشاہ کہا جاتا ہے اور سامنے ہو تو کسی کے لیے بھی ہاتھ روکنا مشکل ہو جاتا ہے مگر اس میں گلوکوز کے مقابلے میں <annotation lang="en">fructose</annotation> کی مقدار زیادہ ہوتی ہے اور یہ عدم توازن جسم کے لیے ہضم کرنا مشکل ہو جاتا ہے، جب بھی ایسا ہوتا ہے تو پیٹ کے پھولنے، گیس یا دیگر مسائل درپیش ہو سکتے ہیں۔</p>
			<blockquote>
				<p>آلو بخارے</p>
			</blockquote>
			<p>آلو بخارے بھی <annotation lang="en">polyols</annotation> کی مقدار کافی زیادہ ہوتی ہے اور اس کے نتیجے میں معدے کے بیکٹریا میں ہلچل پیدا ہوتی ہے جو گیس یا پیٹ پھولنے کا باعث بنتی ہے۔</p>
			<blockquote>
				<p>سیب</p>
			</blockquote>
			<p>سیب میں موجود قدرتی مٹھاس اگر ہضم نہ ہو تو اس کے نتیجے میں پیٹ پھولنے، ہیضے اور معدے کے دیگر مسائل کا سامنا ہوتا ہے۔</p>
			<blockquote>
				<p>گیس سے نجات قدرتی اور ڈاکٹر کے خرچے کے بغیر نجات چاہتے ہیں تو ان چیزوں کو استعمال کر کے دیکھیں۔</p>
			</blockquote>
			<heading>
				<blockquote>
					<p>زیرہ</p>
				</blockquote>
				<heading>ایک کپ ابلے ہوئے پانی میں ایک سے دو چائے کے چمچ پسے ہوئے زیرے کو ملائیں، دس سے پندرہ منٹ تک ٹھنڈا ہونے دیں اور پھر پی لیں۔ دن میں دو سے چار بار کھانے کے دوران اس کا استعمال کرنا فائدہ مند ثابت ہوگا۔</heading>
				<blockquote>
					<p>اجوائن</p>
				</blockquote>
				<heading>ایک کپ ابلے ہوئے پانی میں ایک چائے کا چمچ اجوائن ملائیں اور دس سے پندرہ منٹ تک ٹھنڈا ہونے دیں اور پھر اسے کھانے سے پہلے یا بعد میں پی لیں۔</heading>
				<blockquote>
					<p>سونف</p>
				</blockquote>
				<heading>ایک کپ گرم پانی میں ایک سے دو چمچ پسی ہوئی سونف کو ملائیں، دس سے پندرہ منٹ تک ٹھنڈا کریں اور پی لیں۔ اسے کھانے سے پہلے یا بعد پی لیں۔</heading>
			</heading>
		</section>
	</body>
</document>
