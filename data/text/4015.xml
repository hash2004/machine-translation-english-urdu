<document>
	<meta>
		<title>خام خیال نہ بنیں، پاکستان کو باقی رہنا ہے۔</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/3892/</link>
			<copyright-holder>آئی بی سی اردو</copyright-holder>
		</publication>
		<num-words>347</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سرفراز حسن</p>
			<p>اسلام آباد</p>
			<p>اکیسویں آئینی ترمیم کیس کی سماعت کے دوران جسٹس جواد ایس خواجہ نے آبزرویشن دی کہ ریاست آئین ہے، اگرآئین شکنی ہو تو عدالتیں یہاں بیٹھی ہیں، خام خیال نہ بنیں، پاکستان کو باقی رہنا ہے۔ جسٹس سرمدجلال عثمانی کا کہنا تھا کہ صرف مذہبی رحجان والے ہی کیوں، دیگر افراد کو بھی انصاف کے کٹہرے میں لانا چاہیئے۔</p>
			<p>سپریم کورٹ میں 17 رکنی فل کورٹ نے 21 ویں آئینی ترمیم کے مقدمہ کی سماعت کا آغاز کیا تو</p>
			<p>اٹارنی جنرل نے عدالتی امور کی غلط رپورٹنگ کرنے والے اخبار "دی نیوز" کی کاپی عدالت میں پیش کی۔ عدالت نے اخبار کے رپورٹنگ معیار پر شدید برہمی کا اظہار کیا</p>
			<p>۔</p>
			<p>چیف جسٹس نے اٹارنی جرنل سے سوال کیا کہ کیا پہلے سے گرفتار افراد کے خلاف بھی آرمی ایکٹ کے تحت مقدمہ چلایا جا سکتا ہے؟</p>
			<p>جسٹس اعجاز افضل خان نے کہا عدالت میں اصل نقطہ شواہد اکھٹا کرنے اور مقدمہ درج کرنے کے طریقہ کار سے متعلق ہے۔</p>
			<p>جسٹس آصف کھوسہ نے پوچھا کہ یہ کون دیکھے گا کہ فوجی عدالت میں پیش کردہ شواہد درست ہیں یا نہیں۔ آئینی ترمیم میں تو کہہ دیا گیا ہے کہ کوئی عدالت ان شواہد کا جائزہ نہیں لے سکتی۔</p>
			<p>جسٹس سرمد جلال عثمانی نے کہا کہ صرف مذہبی رحجان والے ہی کیوں؟ دیگر افراد کو بھی انصاف کے کٹہرے میں لانا چاہیئے۔</p>
			<p>جسٹس جواد ایس خواجہ نے کہا کہ ریاست آئین ہے، آئین شکنی ہو تو عدالتیں یہاں بیٹھی ہیں، خام خیال نہ بنیں، پاکستان کو باقی رہنا ہے،</p>
			<p>ا</p>
			<p>ٹارنی جنرل کی جانب سے عدالت کے سامنے 9 ایسی ویڈیوز پیش کی گئیں جن میں لوگوں کو قتل کرتے ہوئے دیکھایا گیا تھا۔ جس پر عدالت نے سوال کیا کہ کیا داعش کو دہشت گرد تنظیم قرار دیا گیا ہے؟</p>
			<p>پشاور آرمی پبلک سکول کے کئی طلبا کے والدین بھی عدالت میں پیش ہوئے اور اپنے بچوں کے قاتلوں کو سزا دینے کا مطالبہ کیا۔ انہوں نے عدالت کو بتایا کہ وہ اٹارنی جنرل کی اجازت سے عدالت میں آئے ہیں۔</p>
			<p>عدالت نے مقدمہ کی مزید سماعت کل تک کے لئے ملتوی کر دی۔</p>
		</section>
	</body>
</document>
