<document>
	<meta>
		<title>غزہ میں اسرائیلی فوج کی فائرنگ سے 5 فلسطینی شہید، 30 زخمی</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7754/</link>
			<copyright-holder>آئی بی سی اردو</copyright-holder>
		</publication>
		<num-words>159</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>غزہ کی سرحد کے قریب اسرائیلی فوج کی فائرنگ سے 5 فلسطینی شہید جب کہ جھڑپوں میں 30 زخمی ہو گئے۔</p>
			<p>غیر ملکی خبر رساں ادارے کے مطابق غزہ کی سرحد کے قریب صیہونی فوجیوں کی اندھا دھند فائرنگ کے نتیجے میں 5 فلسطینی شہید جب کہ  اسرائیلی فوج سے جھڑپوں کے نتیجے میں 30 افراد بھی زخمی ہو گئے۔ فلسطینی حکام کے مطابق اسرائیلی فوج نے مظاہرین پر اس وقت فائرنگ کی جب وہ مقبوضہ بیت المقدس اور مغربی کنارے میں اسرائیلی فوج کے مظالم کے نتیجے میں متاثرہ فلسطینیوں کا ساتھ دینے کے لیے مظاہرہ کر رہےتھے۔</p>
			<p>دوسری جانب اسپتال حکام کا کہنا ہے کہ فائرنگ کے نتیجے میں متعدد فلسطینی بھی زخمی ہوئے ہیں جو اسپتال میں زیر علاج ہیں۔</p>
			<p>واضح رہے کہ گزشتہ کئی دنوں سے مقبوضہ بیت المقدس اور مغربی کنارے میں اسرائیلی فوجیوں اور فلسطینیوں کے درمیان شدید جھڑپیں جاری ہیں جس کے نتیجے میں اب تک کئی فلسطینی گرفتار اور متعدد زخمی ہو چکے ہیں۔</p>
		</section>
	</body>
</document>
