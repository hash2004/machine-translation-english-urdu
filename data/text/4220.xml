<document>
	<meta>
		<title>گائے نے گھوڑا کیسے پیدا کیا ؟</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/5159/</link>
			<copyright-holder>آئی بی سی اردو</copyright-holder>
		</publication>
		<num-words>245</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>گزرے زمانوں کی بات ہے</p>
			<p>ایک مسافر کو دوران سفر رات ہوگئ۔ رات گزاری کیلئے ایک گھر کا دروازہ کھٹکھٹایا' وہ گھر میراثیوں کا تھا۔</p>
			<p>انھوں نے مسافر کو پناہ دے دی۔ رات کے دوران مسافر کی گھوڑی نے بچہ (وچھیرا) جن دیا۔</p>
			<p>صبح تڑکے جب مسافر شکریہ ادا کر کے رخصت ہونے لگا' تو میراثیوں نے گھوڑی کے بچے کو روک لیا اور بولے کہ اس کو تم نہیں لے جا سکتے ' یہ تو ہماری گائے کا بچھڑا ہے۔</p>
			<p>مسافر بہت پریشان ہوا اور بولا "خدا کے بندو! یہ گائے کا بچھڑا نہیں گھوڑی کا بچہ ہے، پر وہ نہ مانے</p>
			<p>گاؤں والوں نے بھی</p>
			<p>مسافر کو اکیلا جان کر میراثیوں کی سائیڈ لی۔</p>
			<p>آخر کار فیصلہ گاؤں کے چوہدری کے پاس پہنچا</p>
			<p>چوہدری صاحب نے بھی سوچا کہ مسافر تو چلا جائے گا لیکن میراثیوں نے میرے سدا کام آنا ہے</p>
			<p>سو انھوں نے گہری سوچ سے چونکتےُہوئے ارشاد فرمایا کہ</p>
			<p>میرے دادا مرحوم مرتے وقت مجھے بتا گئے تھے کہ میراثیوں کی گائے جب بچہ جنتی ہے تو وہ وچھیرا( گھوڑی کا بچہ) ہی ہوتا ہے۔</p>
			<p>مسافر مایوس ہو کر فقط اپنی گھوڑی کو لے کر اپنی راہ چل پڑا کہ کہیں یہ بھی نہ چھن جائے۔</p>
			<p>جب مسافر رخصت ہو گیا تو میراثیوں نے رونا پیٹنا شروع کر دیا</p>
			<p>چوہدری نے حیرانی سے پوچھا کہ روتے کیوں ہو</p>
			<p>میراثی نے جواب دیا کہ</p>
			<p>چوہدری روتے اس لئے ہیں کہ ُتو مر گیا تو تیرے جیسا منصف کہاں سے ڈھونڈیں گے</p>
		</section>
	</body>
</document>
