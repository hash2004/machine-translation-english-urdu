<document>
	<meta>
		<title>بامقصدزندگی</title>
		<author>
			<name>جاویدالرحمن</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/17466/</link>
			<copyright-holder>آئی بی سی اردو</copyright-holder>
		</publication>
		<num-words>828</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>"مسافربس کراچی سے اپنی منزل مانسہرہ کی طرف رواں دواں تھی کہ اچانک روڈ کے درمیان ایک بورڈ سامنے آجاتا ہے "ترقیاتی کام کیوجہ سے سڑک ٹریفک کے لئے بند ہے۔" اب ڈرائیورکے پاس دوصورتیں ہیں ،،،</p>
			<p>پہلی یہ کہ وہیں سے یوٹرن لیکر بس کو واپس کراچی شہرلے آئے جہاں سے روانہ ہوئی تھی ،،، یہ ایک ناکام اور اناڑی ڈرائیور کی علامت ہے کیونکہ اس صورت میں کئی نقصانات ہونگے ،</p>
			<p>پہلانقصان بس کے مالک کو مسافروں کا کرایہ واپس دینا ہوگا،</p>
			<p>دوسرا نقصان ہزاروں لیٹر ڈیزل ضائع کرنے کے بعدبھی بس مالک کو کچھ حاصل نہ ہوا،</p>
			<p>تیسرا نقصان اپنا اور مسافروںکا وقت ضائع کیا،</p>
			<p>اور چوتھا نقصان سخت مزاج مسافروں کی کڑوی کسیلی بھی سننے کو ملے گی اور بس مالک الگ ناراض ہوگا۔</p>
			<p>دوسری صورت یہ ہے کہ جہاں سے سڑک بند ہے ڈرائیور گاڑی کو مین روڈ سے کچیے میں اتار لیتا ہے اور پتھریلی زمین تو کبھی کچی پکی پکڈنڈیوں سے گزرتے ہوئے کافی سفر کرنے کے بعدجہاں مین روڈ صحیح ہوتی ہے دوبارہ بس اسی سڑک پر لا کر اپنی منزل کی جانب رواں رہے ، اگرچہ تھوڑا وقت ضائع ہوگا لیکن مسافروں اور بس مالک سمیت کسی کو بھی برا نہیں لگے گا۔</p>
			<p>یہ ایک کامیاب اور منجھے ہوئے ڈرائیور کی نشانی ہے جس نے اپنی منزل کو مقصد بنا لیا تھا اور اپنے مقصد کو پانے کے لئے راہ میں آنے والی ہر رکاوٹ کو عبور کرنے کاتہیہ کیا ہوا تھا ،بصورت دیگر کئی نقصات اس کے منتظر تھے جو پہلے والے ڈرائیور کو پیش آئے "۔</p>
			<p>یہ پیرگراف ہندوستان کے نامور فلسفی مولانامولاناوحیدالدین خان کی کتاب "اللہ اکبر"سے ماخوذہے ،پیرگراف من وعن تو یاد نہیں لیکن اس کا قریب تر مفہوم کچھ یوں ہی تھا۔</p>
			<p>بامقصد انسان کی زندگی بھی کچھ یوںہی ہوتی ہے کہ جو اپنی راہ میں آنے والی ہرمشکل کاسامناکرتاہے،وہ کبھی ہمت نہیں ہارتااورمقصدکے حصول کے لئے ہروہ کوشش کرتا ہے جواس کے دائرہ اختیارمیںہو ۔ جاپانی  زبان کی ایک کہاوت کا مفہوم ہے کہ " ا گر انسان کے دونوں ہاتھ پیر سلامت ہوں اور دماغی طور مفلوج نہ ہو تو وہ دنیا کا ہر کام کر سکتا ہے "۔ اس کہاوت کے ذریعے جاپانی بڑھے بوڑھوں کا مقصد اپنی نوجوان نسل کی حوصلہ افزائی کرنا اور یہ بتانا ہے کہ اگرہمت ہو کوئی بھی کام انسان کے دسترس سے باہر نہیں ہوتا ہے۔</p>
			<p>تاریخ کامطالعہ کریں تومیں دیکھتاہوں کہ دنیا میں جتنے بھی عظیم لوگ گزرے ہیں، چاہئے ان کا تعلق زندگی کے کسی بھی شعبے سے رہا ہے وہ بھی ہماری ہی طرح کے انسان تھے ،جن کے دوہاتھ دوپیر اور ایک کھوپڑی ہی تھی ،وہ بھی کھاتے پیتے اورچلتےپھرتے تھے ،لیکن معلوم نہیں کیاسوچ کرانہوں نے کھوپڑی میں موجود دماغ سے ، محنت کر کے ایساکام لیاوہ قدرت کے بچھائے ہوئے اسٹیج پراپناکرداراداکرنے بعدوہ تو دنیاسے رخصت ہو گئے لیکن ان کی وجہ شناخت نے تاریخ کی کتابوں میں ان کوہمیشہ کے لئے امرکردیاہے ۔حالانکہ ان میں سےکوئی بھی شکم مادرسےہی عظیم پیدانہیں ہوا تھا ،اسی طرح وہ بھی صرف اپنی آپ تک محدودنہ تھے ،ان کے بھی بہن بھائی رہے ،اردگردانسانی معاشرہ رہا،اور وہ ان سب کے ساتھ جیتے رہے ۔لیکن وہ اپنے مقصدسے اتنے سنجیدہ رہے کہ زندگی کو بھی چیزان کومقصدسے پیچھے نہ ہٹاسکی ۔</p>
			<p>جونوجوان بھی یہ چاہتاہو کہ وہ کامیاب زندگی گزارے اسے چاہئے کہ اپنے لئے اہداف "ٹارگٹ" متعین کرے ،اور پھر ان اہداف کے حصول کے لئے سچی لگن سے سچی محنت کرے ، جس کے دوران یقینابہت ساری اور طرح طرح کی رکاوٹیں آئینگی ،مختلف قسم کے لوگ بھی آپ کی راہ میں روڑے آٹکائینگے۔ جس انسان کاجتنابڑامقصداورٹارگٹ ہوگااتنی ہی مشکلات پیش آئیگی ۔ لیکن آگر آپ کی لگن سچی اور مقصد کے حصول کے لئے کچھ بھی کرنے عزم ہو تو کوئی بھی فرد یا شئی آپ کو ٹارگٹ کے حصول سے مانع نہیں ہو سکتا۔</p>
			<p>اچھے برے میں تمیز تو بچپن سے ہی والدین مرحومین نے سیکھا دی تھی اور ان کی دی ہوئی تربیت پر فخر محسوس کرتا ہوں لیکن حقیقتا ہوش 2001 میں اس وقت سنبھالا جب "اللہ اکبر"مطالعہ کی ،کیونکہ کتاب کے مذکورہ بالا پیرگراف نے میری زندگی کا رخ یکسر تبدیل کر دیا تھا اور میری سوچ کو نئی راہ دیدی تھی،جسے میں "ہوش سنبھالنے "سے تعبیر کرتا ہوں۔یہ کتاب پڑھنے کے بعد سے ہی اس کا یہ پیرگراف میرے دماغ سے چپک سا گیا ہے ،جس نے میری زندگی کا رخ اور میری سوچ کو نئی راہ دیدی تھی، اگرچہ میں نے اپنے اہداف کوحاصل کرنے کے لئے کوئی ٹائم فریم طے نہیں کیا لیکن پھر بھی میں اپنے اہداف کو جلد سے جلد حاصل کرنا چاہتا ہوں،اور ہر سال میرے جنم دن کے موقع پر میں اداس اور میرا دل پریشان رہتا ہے کیونکہ تاحال میں ٹارگٹ کے حصول میں ناکام ہوں ، لیکن پھربھی جنم دن پر مبارکباد اور نیک خواہشات کا اظہار کرنے والے دوستوں کاتہہ دل سے شکریہ ادا کرتا ہوں ۔</p>
			<p>اوردوستو !میراآپ سے وعدہ ہے کہ زندگی کے کسی بھی موڑپرجب بھی میںاپناٹارگٹ حاصل کرلوں،آپ سب کو بھی اپنی میری خوشیوںمیں ضرورشریک کرونگاکیونکہ میراایمان ہے کہ خوشیاں بانٹنے سے کم نہیں ہوتی بلکہ بڑھتی ہے ۔</p>
			<p>(یہ تحریر اپنے جنم دن پردوستوسے اظہارتشکرپرتھی)</p>
		</section>
	</body>
</document>
