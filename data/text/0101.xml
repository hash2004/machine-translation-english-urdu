<document>
	<meta>
		<title>پاکستان میں داعش کیلئے کوئی گنجائش نہیں،ڈی جی آئی ایس پی آر</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/10201/</link>
			<copyright-holder>آئی بی سی اردو</copyright-holder>
		</publication>
		<num-words>176</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ڈی جی آئی ایس پی آر لیفٹیننٹ جنرل عاصم سلیم باجوہ نے کہا ہے پاکستان میں داعش کے لیے کوئی گنجائش نہیں۔ زیرو ٹالیرنس پالیسی ہے۔ آپریشن ضرب عضب کب مکمل ہو گا ؟ٹائم فریم نہیں دیا جا سکتا۔</p>
			<p>امریکا پاکستان کے ساتھ تعلقات کو انفرادی حیثیت میں دیکھتاہے،ڈی جی آئی ایس پی آر لیفٹیننٹ جنرل عاصم باجوہ نے واشنگٹن میں پریس بریفنگ دیتے ہوئے کہا داعش اس وقت مشرق وسطیٰ میں کارروائیاں کر رہی ہے ، دیگر خطوں کو بھی اس سے خطرہ ہو سکتا ہے ، سب کو مل کر داعش سے نمٹنا ہوگا۔ انہوں نے کہا کہ پاکستانی معاشرے میں داعش کے لیے کوئی گنجائش نہیں۔</p>
			<p>لیفٹیننٹ جنرل عاصم سلیم باجوہ نے کہا کہ خیبرایجنسی میں کامیابیوں کے بعد شمالی وزیرستان کا بڑا علاقہ بھی کلیئر کرالیا گیا ہے۔آپریشن ضرب عضب کے خاتمے کا ٹائم فریم نہیں دیا جا سکتا۔</p>
			<p>پاک امریکا تعلقات پر ڈی جی آئی ایس پی آر کا کہنا تھا دونوں ملکوں کے تعلقات مثبت سمت میں آگےبڑھ رہے ہیں، کوئی تیسرا ملک اس پر اثر انداز نہیں ہو سکتا۔ امریکاپاکستان کے ساتھ تعلقات کوانفرادی حیثیت میں دیکھتاہے</p>
		</section>
	</body>
</document>
