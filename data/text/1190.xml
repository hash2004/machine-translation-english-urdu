<document>
	<meta>
		<title>وزیراعظم نواز شریف کی ایرانی صدر کے ساتھ ملاقات</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/15396/</link>
			<copyright-holder>آئی بی سی اردو</copyright-holder>
		</publication>
		<num-words>210</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>وزیراعظم نواز شریف اور ایرانی صدر حسن روحانی کے درمیان ملاقات شروع ہو گئی۔ آرمی چیف جنرل راحیل شریف بھی ملاقات میں شریک ہیں۔</p>
			<p>ملاقات کے دوران پاکستانی قیادت ایرانی صدر سے ایران سعودی عرب کشیدگی اور خطے کی صورت حال پر بات کرے گی ۔</p>
			<p>اس سے قبل تہران میں وزیراعظم نواز شریف اور آرمی چیف جنرل راحیل شریف نے قصر صدارت میں اول نائب صدر اسحاق جہانگیری سے ملاقات کی۔</p>
			<p>آرمی چیف جنرل راحیل شریف نے ایرانی وزیر دفاع سے بھی ملاقات کی، جس کے دوران آرمی چیف کا کہنا تھا کہ دہشت گردی ایک عالمی خطرہ ہے جس کا مضبوط اور مربوط جواب دینے کی ضرورت ہے۔</p>
			<p>آئی ایس پی آر کے مطابق آرمی چیف جنرل راحیل شریف نے تہران میں ایرانی وزیر دفاع حسین دہقان سے ملاقات کی جس میں علاقائی سلامتی کے امور پر تبادلہ خیال کیا گیا۔</p>
			<p>آرمی چیف نے کہا کہ ایران پاکستان کا اہم ہمسایہ ملک ہے اور پاکستانی عوام اپنے ایرانی بھائیوں سے بہت لگاؤ رکھتے ہیں، دہشت گردی ایک عالمی خطرہ ہے جو خطے کو غیر مستحکم کرنے کی صلاحیت رکھتی ہے،</p>
			<p>آئی ایس پی آر کا کہنا ہے کہ ایرانی وزیر دفاع سرداد دیگان نے علاقائی سلامتی کے استحکام کی کوششوں پر آرمی چیف اور پاکستانی عوام کا شکریہ ادا کیا</p>
		</section>
	</body>
</document>
