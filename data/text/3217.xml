<document>
	<meta>
		<title>جب اللہ بھی نہیں تھا !</title>
		<author>
			<name>مجیب الحق حقی</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/26076/</link>
			<copyright-holder>آئی بی سی اردو</copyright-holder>
		</publication>
		<num-words>482</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پینٹ شرٹ پہنے اورہاتھ میں اسمارٹ فون لیئے وہ ایک جوان تھا جو کسی سلسلے میں ملنے آیا تھا۔</p>
			<p>کسی بات پر اس اس کے شوق کو دیکھتے ہوئے میں نے اپنی کتاب بطور تحفہ پیش کی۔</p>
			<p>اس نے ٹائٹل کو بغور پڑھا اور کچھ صفحات پلٹے۔۔۔۔ لمحے بھر کے لیئے کسی سوچ میں غرق ہوا۔۔</p>
			<p>پھر میری آنکھوں میں دیکھتے ہوئے بولا۔۔۔ بزرگ عالم چار ہوتے ہیں!</p>
			<p>میں ٹھٹکا۔۔۔۔ چار یا دو !</p>
			<p>لیکن فوراًخیال کوندا کہ چار عالم کا تذکرہ کیا تو جاتا ہے۔۔۔ لیکن کبھی غور نہیں کیا۔</p>
			<p>عالَم ناسوت، عالمِ ملکوت، عالمِ جبروت اور عالم لاہوت ! اس کی آواز میں ارتعاش تھا۔۔۔۔</p>
			<p>اس نے میری طرف دیکھا اور سوال کیا کہ کیا آپ کو نہیں معلوم؟ ۔۔۔</p>
			<p>میں سٹپٹایا اور کہا کہ ہاں سنا تو ہے۔۔۔</p>
			<p>یہی عالمین ہیں۔۔۔۔ لاہوت میں ذات باری تعالیٰ ہے</p>
			<p>اور ہر عالَم کے دو رخ ہیں۔۔۔۔۔ ایک رخ عیاں اور دوسرا پنہاں۔۔۔</p>
			<p>ناسوت ایک دائرہ ہے جس میں ہم ہیں۔۔اس کے باہر ملکوت ۔۔۔ا</p>
			<p>ور اس سے باہر جبروت اور اس کے چاروں طرف لاہوت۔۔۔۔</p>
			<p>میں نے پوچھا بھائی آپ کوںْ۔۔۔کہا ذات کا شعور۔۔۔۔</p>
			<p>میرے اندر علوم ہیں جو بتا نہیں سکتا!۔۔۔۔۔ میں جز بز ہوا۔۔۔۔</p>
			<p>تو ایک اور سرد ۔۔۔لہر کانوں سے ٹکرائی۔۔ عالمین سے پہلے کچھ نہیں تھا۔۔</p>
			<p>وہ رک نہیں رہا تھا۔۔۔۔نہ رحمٰن تھا۔۔۔۔ نہ رحیم۔۔۔ نہ ملک تھا ۔۔۔۔نہ قدّوس،</p>
			<p>نہ عزیز تھا ۔۔۔۔۔نہ جبّار، ۔۔۔نہ خالق تھا۔۔۔۔۔ نہ بارء۔۔</p>
			<p>نہ مصوّر تھا ۔۔۔۔ نہ رزّاق ۔۔۔۔۔۔نہ غفور تھا۔۔۔۔۔ نہ ۔۔۔ قہّار۔۔۔۔</p>
			<p>میں مبہوت اسے تکے جارہاتھا ۔۔۔۔۔۔۔کہ وہ ایک دھماکہ تھا جو کان سے ٹکرایہ۔۔۔</p>
			<p>جب اللہ بھی نہیں تھا۔۔۔۔ جب اللہ بھی نہیں تھا۔۔۔۔۔۔۔</p>
			<p>میری روح میں کچھ ارتعاش ہوا۔۔۔۔ میں گھبراگیا۔۔۔۔۔ میں ڈر گیا۔۔۔</p>
			<p>یا اللہ!! یہ کیا کہا اس نے۔۔۔ میں سہم گیا۔۔۔</p>
			<p>یہ کیوں کہا اس نے۔۔۔۔ میں اس کو غور سے دیکھا۔۔۔</p>
			<p>وہ مجھے گھور رہا تھا۔۔۔ میری آنکھوں میں اُتر رہا تھا۔۔۔۔۔</p>
			<p>پوچھا کہ ۔۔۔۔۔۔ کبھی سوچا ؟ْ</p>
			<p>میں اسے دیکھتا رہا۔۔۔ مگر سوچتا رہا۔۔۔ یہ کیا کہاْ</p>
			<p>میں سوچتا رہا۔۔۔ سوچتا رہا۔۔۔ سوچتا رہا کہ۔۔ اچانک میرے اندر ایک خیال کوندا۔۔۔۔۔</p>
			<p>ہاں جب تو اللہ بھی نہیں تھا۔۔۔۔ واقعئی اللہ نہیں تھا۔۔۔</p>
			<p>میں مسکرایا۔۔۔ وہ بھی مسکرا دیا۔۔۔۔۔ وہ سمجھا گیا ۔۔۔۔ میں سمجھ گیا۔۔</p>
			<p>اللہ نہیں تو کون تھا؟۔۔۔۔۔۔ اس لامکاں میں۔۔۔۔</p>
			<p>العلیم تھا۔۔۔۔۔۔۔۔ قادر تھا، ۔۔۔۔۔ حئی اور۔۔۔۔قیّوم تھا</p>
			<p>مگر اس وقت اللہ نہیں تھا۔۔۔۔ کیونکہ بندہ نہیں تھا ،</p>
			<p>خالق نہیں تھا ۔۔۔۔کیونکہ مخلوق نہیں تھی۔۔۔</p>
			<p>معبود نہیں تھا ۔۔۔ کیونکہ عابد نہیں تھا۔۔۔ رازق نہیں تھا ۔۔۔۔کیونکہ سائل نہیں تھا۔۔۔۔۔</p>
			<p>جب علیم و قادر نے تخلیق کی تو ۔۔۔ خالق بنا۔۔۔۔ رزق دیا تو۔۔۔۔ رازق بنا۔۔۔۔۔</p>
			<p>پھر مصوّر ۔۔۔۔ رحمن۔۔ رحیم ۔۔۔۔اور کریم ہوا،</p>
			<p>تخلیق ہوتی رہی۔۔۔۔۔صفات آشکارہ ہوتی رہیں۔۔۔۔</p>
			<p>عالمینِ ۔۔۔ جبروت۔۔۔ مَلَکوت۔۔۔ اور ناسوت ۔۔۔ بنے</p>
			<p>مخلوق نے اپنے معبود بنائے۔۔۔۔ اِلہٰ بنائے۔۔۔۔۔۔ تو اللہ ہوا۔۔۔۔</p>
			<p>اس نے اپنے اسمارٹ فون پر پیغام پڑھا اور کہا۔۔۔۔ بزرگ اب اجازت دیں۔۔۔۔</p>
			<p>میں نے کہا بزرگ تو تم ہو۔</p>
		</section>
	</body>
</document>
