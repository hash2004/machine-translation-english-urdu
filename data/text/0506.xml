<document>
	<meta>
		<title>ایران: داعش کی 132 ویب سائٹس بند</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/12040/</link>
			<copyright-holder>آئی بی سی اردو</copyright-holder>
		</publication>
		<num-words>186</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ایران کے سائبر پولیس چیف کا کہنا ہے کہ ملک بھر سے 53 مشتبہ افراد کو گرفتار کرنے کے ساتھ ساتھ داعش سے تعلق رکھنے والی 132 ویب سائٹس کو بند کر دیا گیا ہے.</p>
			<p>خبر رساں ادارے اے ایف پی کے مطابق ایران کی سرکاری نیوز ایجنسی نے اپنی ایک رپورٹ میں بریگیڈیئر جنرل کمال ہادین کے حوالے سے کہا ہے کہ 'سائبر پولیس نے شناخت کے بعد ایسے ویب پیجز کو ہٹا دیا ہے جو داعش یا اس کی حمایت کرنے والے افراد اور ان کے نظریات کی وکالت کرتے تھے۔'</p>
			<p>انھوں نے کہا کہ 'ہم نے ملک بھر سے 53 افراد کو گرفتار کیا ہے۔'</p>
			<p>ان کا یہ بھی کہنا تھا کہ ایسے افراد جنھوں نے دوبارہ ایسی سرگرمیوں میں شمولیت نہ کرنے کا تحریری وعدہ کیا، ان کو چھوڑ دیا گیا۔</p>
			<p>رپورٹ میں جنرل کمال ہادین کے حوالے سے بتایا گیا کہ مزید 100 سے زائد غیر ملکی ویب سائٹس کو بند کرنے کے لیے انٹرنیشنل پولیس سے رابطہ کر لیا گیا ہے۔</p>
			<p>خیال رہے کہ داعش پر شام اور عراق میں دہشت گردی اور فرقہ وارانہ کارروائیوں میں ملوث ہونے کا الزام ہے.</p>
		</section>
	</body>
</document>
