<document>
	<meta>
		<title>لاہور پریس کلب انتخابات: جعلی ووٹ مسترد ،پروگریسو پینل کی فتح</title>
		<author>
			<name>عبدالناصر مہمند</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/15266/</link>
			<copyright-holder>آئی بی سی اردو</copyright-holder>
		</publication>
		<num-words>458</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>لاہور پر یس کلب کے سالانہ انتخابات 2016 ءلاہور پریس کلب میں منعقد ہوئے جس میں پروگریسیو پینل، جرنلسٹ پینل اور رائٹرز پینل کے امیدواروں نے حصہ لیا الیکشن میں 1863 ووٹرز نے اپنے حق رائے دہی کا استعمال کیا ۔</p>
			<blockquote>
				<p>حتمی نتائج کے مطابق پروگریسو پینل کے امیدواروں نے بھاری اکثریت سے کامیابی حاصل کی ، پروگریسو پینل کی طرف سے محمد شہباز میاں صدر منتخب ہوئے جنہوں نے 981 و وٹ حاصل کئے جبکہ ان کے مد مقابل صدارتی امیدواران ارشد انصاری 834 اور زاہد شفیق طیب نے 31 ووٹ حاصل کئے ۔</p>
			</blockquote>
			<p>نائب صدرعبدالمجید ساجد نے 928 ووٹ حاصل کئے ان کے مد مقابل نعیم حنیف نے 806 اور منصور احمد خان نے 51 ووٹ حاصل کئے ،</p>
			<p>سیکرٹری کی نشست پرشاداب ریاض نے کامیابی حاصل کی اور 996 ووٹ حاصل کئے ان کے مد مقابل افضال طالب نے 782 اور امجد فاروق کلو نے 49 ووٹ حاصل کئے ،</p>
			<p>فنانس سیکرٹری کی نشست پرظہیر احمد بابر نے 984 ووٹ حاصل کر کے کامیابی حاصل کی جبکہ ان کے مد مقابل فرزانہ چوہدری نے 805 اورشاہد محمود شیخ نے 36 ووٹ حاصل کئے،</p>
			<p>جوائنٹ سیکرٹری کی نشست پرزاہد گوگی ریکارڈ 1002 ووٹ لیکر کامیاب ہوئے جبکہ ان کے مد مقابل افضال چوہدری 716 اور عبد الرﺅف خان نے 115 ووٹ لئے ۔</p>
			<p>گورننگ باڈی کی کل آٹھ نشستوں کے نتائج کے مطابق رانا شہزاد 608 ، عمران شیخ 601 ، محسن علی 581 ، اظہر مقبول 561 ، جواد رضوی 559 ،ااسماعیل جھکڑ 545 ،فرقان الٰہی 543 اورشیر افضل بٹ نے 513 ووٹ حاصل کئے ۔</p>
			<p>پریس کلب کے انتخابات سلیم بخاری کی سربراہی میں دس رکنی کمیٹی کی نگرانی میں منقعد ہوئے،،،اس سے قبل تیس دسمبر کو پولنگ جعلی ووٹ بھگتانے کے تنازعہ کی وجہ سے مکمل نہ ہو سکے تھے اور الیکشن کمیشن کو توڑ پر رہبر کمیٹی کے تحت دوبارہ انتخابات کرائے گئے</p>
			<p>اس موقع پر نو منتخب صدرمحمد شہباز میاں نے خطاب کرتے ہوئے الیکشن کمیشن اور رہبر کمیٹی کو پر امن اور مثالی الیکشن کے انعقاد پر زبردست خراج تحسین پیش کیا اور اپنے تمام ووٹرز اور سپورٹرز کا بھی شکریہ ادا کیا جنہوں نے الیکشن کو پر امن بنانے میں اپنا کردار ادا کیا اور کہا کہ پروگریسو پینل کی کامیابی اس بات کا ثبوت ہے کہ لاہور کی صحافتی برادری آئین اور قانون کی بالا دستی پر یقین رکھتی ہے اور اداروں کے استحکام کیلئے آگے برھ کر اپنا کردار ادا کرنا بھی جانتی ہے ۔</p>
			<p>اس موقع پر انہوں نے پریس کلب کے چار معطل اراکین ایاز چوہدری، آصف بٹ، میاں داﺅد اور حبیب چوہان کی ممبر شپ کی بحالی کا اعلان کیا جبکہ کلب ملازمین کا شکریہ ادا کرتے ہوئے برو ز پیر اور منگل کی چھٹی اور ایک ماہ کی تنخواہ بطور بونس دینے کا بھی اعلان کیا۔</p>
		</section>
	</body>
</document>
