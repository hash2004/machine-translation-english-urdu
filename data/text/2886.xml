<document>
	<meta>
		<title>بن لادن گروپ کی ملازمین کی چھانٹی</title>
		<author>
			<name>جاوید الرحمن</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/24428/</link>
			<copyright-holder>آئی بی سی اردو</copyright-holder>
		</publication>
		<num-words>635</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سعودی عرب کی معروف بن لادن گروپ آف کمپنیز نے اپنے ملازمین میں کمی کر رہی ہے اور اپنے دیگر مختلف پروجیٹس پرمصروف عمل ملازمین کے ساتھ  مسجد حرام مکہ مکرمہ اورمسجد نبوی مدینہ منورہ میں خدمات پر معمورخدام میں کمی کا فیصلہ کیا اور اس سلسلے میں 300 خدام کو 31 مارچ سے برخاستگی خط دے دیا گیا ہے , تاحال یہ ملازمین اپنی ڈیوٹی سرانجام دے رہے ، فارغ کئے گئے ملازمین کا تعلق پاکستان ،بھارت اوربنگلہ دیش ہے ،</p>
			<p>ان ملازمین میں 5 سال سے لیکر 30 سال تک حرم مکی وحرم مدنی میں خدامات سرانجام دینے والے شامل ہیں ،یہاں یہ امرواضح رہے کہ طویل ملازمت کے باوجودان خدام میں سے اکثریت کی تنخواہیں 600 سے 1100 سعودی ریال سے رہی ہیں یعنی 16000 سے 30000 پاکستانی روپے سے زیادہ نہیں رہی ہے لیکن ہر مسلمان کی طرح  یہ خدام بھی دراصل حرمین کی خدمت کوہی اپنے لئے سعادت سمجھتے ہوئے طویل عرصہ تک وہاں خدمات سرانجام دیتے ہیں۔اب جبکہ بن لادن گروپ بیک جنبش قلم 300 خدام کوفارغ کررہاہے تو بن لادن گروپ کی طرف سے ان خدام کوخدمات کاصلہ یاکسی بھی قسم کا دیگرتعاون نہیں کیاجارہاہے ۔بن لادن گروپ کی جگہ آنے والی نئی کمپنی کوان کی فکرہے اورنا ہی ان امور کودیکھنے والے سعودی شاہی خاندان کے کسی چشم وچراغ کو۔</p>
			<p>حرم مکی اورحرم مدنی میں تعمیرات اورخدمات کے علاوہ سعودی عرب کے بڑے بڑے تعمیراتی منصوبوں کے ٹھیکے کئی دہائیوںسے بن لادن گروپ کے پاس ہے ، سال 2015 ماہ ستمبرمیں شدید آندھی کی وجہ سے تعمیراتی کام کے لیے استعمال ہونے والی ایک بڑی کرین مسجد الحرام میں اچانک گر گئی تھی،اس اندوہناک حادثے میں 107 افراد جاں بحق اور 240 سے زائدزخمی ہو گئے تھے، جس کے بعدسعودی عرب کے شاہی دیوان نے بن لادن گروپ کو ملک میں تعمیراتی منصوبوں کے مزید ٹھیکے نہ دینے کا فیصلہ کیا تھا اور تحقیقات مکمل ہونے تک بن لادن گروپ کے ارکان پر سفری پابندی بھی عاید کر دی تھی ۔</p>
			<p>اسی تمام صورت حال کے تناظر میں سعودی شاہی خاندان کی جانب سے حرمین شریفین کے خدام کاٹھیکہ بھی بن لادن گروپ سے واپس لیا جا رہا ہے اور کسی کمپنی کو یہ ذمہ داری سونپی جا رہی ہے ،جس کی وجہ سے حرمین میں مختلف خدمات پرمعمور 300 سے زائد پاکستانی ،بھارتی اوربنگلہ دیشیوں خدام کودو ماہ قبل نوٹس کے ذریعے مطلع کردیادیاہے کہ 31 مارچ سےوہ نوکریوں سے فارغ ہونگے اور ان ملازمین سے "اقامے "لیکر انہیں ان کے ممالک واپس بھیج دیاجائےگا، جو دراصل شاہی خاندان پردبائو بڑھانے کاحربہ بھی ہوسکتاہے،کیونکہ رمضان المبارک اور حج کے مینوںمیں زائرین کی تعداداتنی زیادہ ہوتی ہے جوحرم مکی کے مستقل ملازم خدام کے لئے سنبھالنامشکل ہوتا ہے ،اور ان مہینوںمیں مختلف ممالک سے مزیدرضاکارخدام کوبلالیاجاتاہے۔</p>
			<p>بن لادن گروپ کے تحت دولاکھ سے زائد غیرملکی ملازمین سعودی عرب میں مختلف پروجیکٹس میں خدمات سرانجام دے رہے ہیںجس میں اب 50 ہزارملازمین کافارغ کیاجارہاہے ۔اورگزشتہ کئی مہینوں سے ہزاروں ملازمین کی تنخواہیں نہیں دی جا رہی ہیں ، جس کے ردعمل گزشتہ روزدیکھنے میں آیاجب کنگ  عبداللہ العزیز انٹرنیشنل ایئرپورٹ پر بن لادن کی ایک کمپنی روئ کے 400 سے زیادہ  کارکنان کا 4 ماہ  سے تنخواہ نہ ملنے پر ہنگامہ کیا .اور اس دوران 2 افراد   جاں بحق ہوئے.جن کا تعلق  پاکستان  سے ہے .</p>
			<p>واضح رہے کہ حرم مکی میں کرین گرنے کے حادثے میں جاں بحق افراد کے خاندان کے لئے سعودی شاہی خاندان نےفی کس دس لاکھ سعودی ریال اور حادثے میں زخمی ہو کر زندگی بھر کے لیے معذور ہو جانے والے ہر فرد کے لیے پانچ لاکھ ریال ادا کرنے کا حکم دیا تھا،لیکن یہ اعلان ان افرادتک محدودتھاجوزائرین تھے ،حادثے میں جاںبحق یازخمی حرم کے کسی خادم کو یہ رقم نہیں دی گئی،(نام ظاہرنہیں کیاجارہاہے )حرم میں خدمت پر معمورایک پاکستانی خادم کے دائیں پائوںکی پانچوںانگلیاں (پنجہ)کرین کی زدمیں آکرکٹ گیاتھالیکن اس کاصرف علاج ہی کر کے فارغ کردیاگیااورشاہی خاندان کی طرف سے علان کردہ پانچ لاکھ ریال نہیں دیئے گئے۔</p>
		</section>
	</body>
</document>
