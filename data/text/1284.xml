<document>
	<meta>
		<title>ن لیگ کے رکن قومی اسمبلی جسٹس ریٹائرڈ افتخاراحمد چیمہ نااہل قرار</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/15893/</link>
			<copyright-holder>آئی بی سی اردو</copyright-holder>
		</publication>
		<num-words>146</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سپریم کورٹ نےن لیگ کے رکن قومی اسمبلی جسٹس ریٹائرڈ افتخاراحمد چیمہ کو نااہل قرار دیتے ہوئے این اے 101 گوجرانوالا میں دوبارہ الیکشن کرانے کا حکم دے دیا ۔</p>
			<p>چیف جسٹس پاکستان انور ظہیر جما لی کی سربراہی میں 3 رکنی بنچ نے مسلم لیگ جونیجو کے امیدوار احمد چٹھہ کی الیکشن ٹریبونل کے فیصلے کے خلاف درخواست کی سماعت کی ۔ احمدچٹھہ کے وکیل سید حامد علی شاہ نے کہا کہ افتخار چیمہ نے کاغذات نامزدگی میں اثاثہ جات اور بنک ا کاؤنٹس سے متعلق بھی حقائق کو چھپایا۔</p>
			<p>دو ہزار نو سے دو ہزار تیرہ تک انکم ٹیکس ریکارڈ بھی جمع نہیں کرایا ۔ عدالت نے فریقین کے دلائل سننے کے بعد الیکشن ٹریبونل کا فیصلہ کالعدم کر دیا اور ن لیگ کے رکن قومی اسمبلی افتخاراحمد چیمہ کو نااہل قرار دیتے ہوئے این اے 101 گوجرانوالہ میں دوبارہ الیکشن کرانے کا حکم دے دیا</p>
		</section>
	</body>
</document>
