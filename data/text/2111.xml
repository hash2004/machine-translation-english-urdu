<document>
	<meta>
		<title>پاکستان کی سلامتی ہماری سلامتی ہے، حسن روحانی</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/20325/</link>
			<copyright-holder>آئی بی سی اردو</copyright-holder>
		</publication>
		<num-words>215</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اسلام آباد......ایران کے صدر حسن روحانی نے کہا ہے کہ پاکستان کی سلامتی ہماری سلامتی جبکہ ایران کی سلامتی پاکستان کی سلامتی ہے۔وزیراعظم نواز شریف کہتے ہیں کہ مختلف شعبوں میں تعاون اور عوامی سطح پررابطے بڑھانے کےلئےدو نئے سرحدی راستے کھولنے کا فیصلہ کیا ہے۔</p>
			<p>ایرانی صدر حسن روحانی 2 روزہ دورے پر اسلام آباد پہنچے تو وزیراعظم نے کابینہ ارکان کے ہمراہ چکلالہ میں نور خان ائیر بیس پر ان کا پرتپاک استقبال کیا۔ ایرانی صدرکو 21 توپوں کی سلامی دی گئی۔ پرائم منسٹر ہائوس پہنچنے پر وزیراعظم نے گرمجوشی سےخیرمقدم کیا،ایرانی صدر کوگارڈ آف آنر پیش کیا گیا ۔</p>
			<p>ایرانی صدر روحانی نےوزیراعظم نواز شریف سے پہلےون آن ون ملاقات کی، بعد میں وفود کی سطح پر مذاکرات ہوئے۔ دونوں ملکوں کے درمیان معاشی،تجارتی اور دیگر شعبوں میں تعاون بڑھانے اور ان کی مفاہمت کی یادداشتوں پر دست خط کیے گئے جس میں تجارت بڑھانے کا 5 سالہ معاہدہ بھی شامل ہے۔</p>
			<p>مشترکا نیوزکانفرنس سے خطاب میں وزیراعظم نے ایرانی صدر کو جشن نوروز اور ایرانی صدر نےانہیں یوم پاکستان کی مبارک باد دی۔ایرانی صدر کا کہناتھاکہ مسلم دنیا کو درپیش مسائل کے حل کے لئے مشترکا کوششیں کرنا ہوں گی، خطے کے تنازعات کاسیاسی حل تلاش کیا جائے۔</p>
			<p>ایرانی صدر کا کہنا ہے کہ قدرتی وسائل کے شعبے میں تعاون بڑھانے اور سرحدیں محفوظ بنانے سےدونوں ملکوں کو فائدہ ہوگا۔</p>
		</section>
	</body>
</document>
