<document>
	<meta>
		<title>کس وقت ٹھنڈا پانی پینا انتہائی مفید ہوتا ہے اور کس وقت گرم پانی؟</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/12710/</link>
			<copyright-holder>آئی بی سی اردو</copyright-holder>
		</publication>
		<num-words>444</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اکثر کہا جاتا ہے کہ گرم پانی پینا صحت کے لئے مفید ہے اور کہا جاتا ہے کہ ٹھنڈا پانی مضر صحت ہے۔آئیے آپ کو بتاتے ہیں کہ کس وقت ٹھنڈا پانی پینا انتہائی مفید ہوتا ہے اور کس وقت گرم پانی پینا چاہیے۔</p>
			<p>ٹھنڈاپانی پینے کے لئے بہترین وقت مندرجہ ذیل ہے:</p>
			<heading>ورزش</heading>
			<p>جب ہم ورزش کرتے ہیں تو ہمارے جسم کا درجہ حرارت بڑھ جاتا ہے۔پسینے کی وجہ سے ہمارا جسم ٹھنڈا ہوتا ہے لیکن اس عمل کے دوران ہمارے جسم سے پانی اورالیکٹرولائیٹ کی تعداد ضائع ہو جاتی ہے۔اس دوران اگر ٹھنڈا پانی پیاجائے تو نہ صرف جسم کا درجہ حرارت کم رہتا ہے بلکہ پانی کی کمی بھی پوری ہونے لگتی ہے۔ایک تحقیق میں یہ کچھ لوگوںکو کمرے کے درجہ حرارت پر رکھا گیا پانی پلایا گیا جبکہ دوسرے گروہ کو ٹھنڈا پانی دیا گیا اور یہ بات سامنے آئی کہ ٹھنڈا پانی پینے والے افراد کے جسم کا درجہ حرارت زیادہ کم رہایعنی ٹھنڈا پانی زیادہ مفید ثابت ہوا۔</p>
			<heading>بخار</heading>
			<p>ہمارے جسم میں بخارکی وجہ سے پانی کی کمی ہونے لگتی ہے اور اگر پانی نہ پیا جائے تو دیگر پیچیدگیاں پیدا ہونے لگتی ہیں۔ٹھنڈا پانی پینے سے بخار کی شدت میں کمی آنے لگتی ہے اور ساتھ ہی پانی کی کمی پوری ہونے لگتی ہے۔ٹھنڈے پانی میں لیموں کا رس ملالیں اور بخار سے جلد چھٹکاراپائیں۔</p>
			<heading>وزن میں کمی</heading>
			<p>ٹھنڈا پانی پینے سے میٹابولزم تیزی سے کام کرتا ہے اور ایک دن میں اضافی 70 حرارے جلتے ہیں۔ 15 منٹ کی چہل قدمی کے بعد 70 حرارے جلتے ہیں لیکن یہی مقصدٹھنڈاپانی پینے سے بآسانی حاصل کیا جا سکتا ہے۔</p>
			<p>گرم پانی پینے کے لئے بہترین وقت مندرجہ ذیل ہے:</p>
			<heading>نظام انہضام</heading>
			<p>اگرآپ کا نظام انہضام صحیح طریقے سے کام نہیں کرتاتوگرم پانی کا استعمال شروع کر دیں۔ماہرین طب کا کہنا ہے کہ صبح سویرے گرم پانی پینے سے قبض سے نجات ملتی ہے اور ہمارا معدہ زیادہ بہتر طریقے سے کام کرنے لگتا ہے۔ان کا مزید کہنا ہے کہ کھانے کے ساتھ ٹھنڈا پانی پینامعدہ کے لئے زہر قاتل ہے لہذاہمیشہ گرم پانی استعمال کریں۔</p>
			<heading>زہریلے مواد نکالنے کے لئے</heading>
			<p>اگر آپ اپنے جسم سے زہریلے مواد نکالنے کے خواہشمند ہیں تو گرم پانی کا استعمال کریں۔ماہرین صحت کا کہنا ہے کہ جسم سے زہریلے مواد نکالنے کے لئے گرم پانی میں لیموں کا رس ملاکرپئیں۔اس طریقے سے معدے سے زہریلے مواد نکلیں گے اور نظام انہضام بھی ٹھیک طریقے سے کام کرے گا۔آپ چاہیں تو اس پانی میں کھیرے،مالٹے اور سیب کے ٹکڑے بھی ڈال سکتے ہیں۔</p>
			<heading>درد میں کمی کے لئے</heading>
			<p>اگر سر میں درد یا جسم میں سوزش ہو تو گرم پانی استعمال کریں کہ اس طرح خون کی گردش بہتر رہے گی اور جسم سے سوزش اور درد کم ہوگی</p>
		</section>
	</body>
</document>
