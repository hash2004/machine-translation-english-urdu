<document>
	<meta>
		<title>طالبان نے قندوز شہر پر مکمل قبضہ حاصل کر لیا</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7076/</link>
			<copyright-holder>آئی بی سی اردو</copyright-holder>
		</publication>
		<num-words>171</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>کابل........طالبان نے قندوز شہر پر مکمل قبضہ حاصل کر لیا۔ غیر ملکی خبر ایجنسی کے مطابق افغان فورسز نے قندوز خالی کر دیا ہے۔ افغان حکام کا دعویٰ ہے کہ شہر کا کنٹرول حاصل کرنے کی کوششیں کر رہے ہیں۔</p>
			<p>ادھر بتایا جا رہا ہے کہ افغانستان کے شہر قندوز پر طالبان نے کئی اطراف سے حملہ کیا، اور کئی سرکاری عمارتوں پر قبضہ کر لیا ہے، طالبان نے جیل توڑ کے سیکڑوں قیدی بھی رہا کروالیے ہیں، جبکہ سرکاری فورسز سے لڑائی جاری ہے۔</p>
			<p>افغان حکام کے مطابق لڑائی میں دو افغان فوجی اور 25 جنگجو ہلاک ہو چکے ہیں، طالبان نے گورنر ہاؤس پر قبضے کا دعویٰ کیا ہے، شہر میں بجلی کا نظام معطل ہے، موبائل سروس بھی جزوی کام کر رہی ہے اور مقامی افراد گھروں کو چھوڑ کر محفوظ مقامات کا رخ کر رہے ہیں۔</p>
			<p>اس سے قبل طالبا ن کے شہر کے مرکزی حصے پر قبضے کے حوالے سے خبریں گردش کر رہی تھیں، جبکہ صوبے کے نائب گورنر کا دعوی تھا کہ کمک آرہی ہے ،مزاحمت جاری ہے اور قبضہ نہیں ہونے دینگے۔</p>
		</section>
	</body>
</document>
