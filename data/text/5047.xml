<document>
	<meta>
		<title>بھارت کے حالات دیکھ کرلگتا نہیں کہ حکومت ٹی 20 ورلڈ کپ کھیلنے جانے دے گی:شہریار خان</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/9355/</link>
			<copyright-holder>آئی بی سی اردو</copyright-holder>
		</publication>
		<num-words>249</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>چئیرمین پاکستان کرکٹ بورڈ شہریار خان نے کہا کہ بھارت میں حالات دیکھتے ہوئے انہیں نہیں لگتا کہ حکومت بھارت جانے کی اجازت دے گی۔</p>
			<p>چئیرمین پی سی بی شہریار خان نے کرکٹ بورڈ کا صدر دفتر اسلام آباد منتقل کرنے کی مخالفت کرتے ہوئے کہا کہ آئندہ ٹی 20 ورلڈ کپ بھارت میں ہونا ہے، اس میگا ایونٹ کا انعقاد آئی سی سی کے تحت ہوتا ہے مگر بھارت میں حالات دیکھتے ہوئے انہیں نہیں لگتا کہ حکومت ہمیں بھارت جانے کی اجازت دے گی۔</p>
			<p>شہریار خان نے کہا کہ کرکٹ کے دفتر کو اسلام آباد میں منتقل نہیں کر سکتے، دنیا کے ہر ملک کا کرکٹ بورڈ اور دارالحکومت الگ الگ ہیں۔ انہوں نے کہا کہ کرکٹ کا گڑھ لاہور تھا اوریہاں سے بڑے بڑے کھلاڑی نکلے جب کہ لاہور میں ہی پی سی بی کا پہلا آئین بنا۔ عارف عباسی چیئرمین بنے تو پی سی بی کراچی لے گئے مگر وہ زیادہ دیر وہاں نہیں رہا۔</p>
			<p>شہریار خان کا کہنا تھا کہ ہاکی ،فٹبال اولمپک آفس کا صدر دفتر بھی لاہور میں ہے،اگرحکومت پی سی بی کا پیڈ کوارٹر اسلام آباد میں منتقل کرنا چاہتی ہے تودیگر قومی اداروں کو بھی اسلام آباد منتقل کیا جائے۔ لاہور میں ہم نے کرکٹ اکیڈمی بھی بنائی ہوئی ہے جب کہ حکومت نے جو زمین اسلام آباد میں دی تھی وہ بھی منسوخ ہو گئی ہے،پی سی بی ایک روپیہ بھی حکومت سے نہیں لیتی اوربھرپور ٹیکس اداکیا جاتا ہے جب کہ ہاکی والے ٹورنامنٹ کھیلنے گئے تھے تو واپسی پرکرایہ نہیں تھا۔</p>
		</section>
	</body>
</document>
