<document>
	<meta>
		<title>کنگ خان کا کاجول کے ساتھ رومانوی فلم میں کام کی خواہش کا اظہار</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/14328/</link>
			<copyright-holder>آئی بی سی اردو</copyright-holder>
		</publication>
		<num-words>199</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بالی ووڈ کے کنگ شاہ رخ خان نے اداکارہ کاجول کے ساتھ سنجیدہ قسم کی رومانوی فلموں میں کام کی خواہش کا اظہار کر دیا۔</p>
			<p>بالی ووڈ اداکار شاہ رخ خان اور اداکارہ کاجول کی جوڑی بالی ووڈ نگری کی سب سے مشہور جوڑی ہے جس نے متعدد بلاک بسٹر فلموں میں اداکاری کے جوہردکھائے ہیں جب کہ دونوں اداکاروں کی جوڑی طویل عرصے بعد ایک بارپھرفلم "دل والے" میں ایکشن میں نظر آئی ہے تاہم کنگ خان نے ایک بارپھرکاجول کے ساتھ فلموں میں کام کرنے کی خواہش کا اظہار کیا ہے۔</p>
			<p>شاہ رخ خان کا اپنے ایک انٹرویو میں کہنا تھا کہ میں اور کاجول 22 سال سے ایک ساتھ فلموں میں کام کر رہے ہیں اور اس عرصے میں متعدد رومانوی کردار ادا کیے ہیں تاہم اب کاجول کے ساتھ دلچسپ اورمختلف قسم کی سنجیدہ رومانوی فلم میں کام کرنا چاہتا ہوں، کاجول اورمیں عمرکے جس حصے میں پہنچ چکے ہیں اس میں رومانوی کردار ادا کرنا کچھ عجیب لگتا ہے لیکن ہم دونوں کسی بھی جذبات کا کسی بھی عمر میں بخوبی اظہار کر سکتے ہیں۔</p>
			<p>واضح رہے کہ بالی ووڈ اداکار شاہ رخ خان اور کاجول نے 5 سال بعد فلمساز روہت شیٹھی کی فلم"دل والے" میں مرکزی کردار ادا کیا ہے۔</p>
		</section>
	</body>
</document>
