<document>
	<meta>
		<title>برطانوی پارلیمنٹ نے شام پر بمباری کی منظوری دے دی</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11458/</link>
			<copyright-holder>آئی بی سی اردو</copyright-holder>
		</publication>
		<num-words>157</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>برطانوی پارلیمنٹ نے حکومت کو شام میں داعش پرحملوں کی اجازت دے دی ہے۔دارالعوام میں 397 ارکان نے حمایت اور 223 نےمخالفت میں ووٹ دیا۔درجنوں لیبر ارکان نے بھی حکومت کاساتھ دیا۔</p>
			<p>برطانوی وزیراعظم ڈیوڈ کیمرون نے ایوان میں بحث کا آغاز کرتے ہوئے کہا کہ ان کارروائیوں کا مقصد دہشت گرد حملوں سےبرطانوی عوام کو محفوظ رکھنا ہے۔</p>
			<p>برطانوی حزب اختلاف لیبر پارٹی کے رہنما جیرمی کوربن نے کہا کہ وہ فضائی بمباری کے مخالف ہیں لیکن انہوں نے اپنی جماعت کے ارکان کو آزادانہ طور پر ووٹ دینے کا اختیار دیا۔</p>
			<p>دارالعوام سے حمایت حاصل ہونے سے پہلے ہی برطانوی فضائیہ نے شام میں داعش کے ٹھکانوں پر فضائی حملوں کی تیاری مکمل کرلی تھی۔</p>
			<p>شام پربمباری کے خلاف لندن ،برمنگھم اور مانچسٹرسمیت مختلف شہروں میں مظاہرے بھی کیے گئے۔</p>
			<p>احتجاج کرنےوالوں کاکہناتھاکہ افغانستان اورعراق پربمباری کے نتیجے میں بےشماربےگناہ لوگوں کی جانیں گئیں اور اب شام پربرطانوی بمباری سے شامی عوام کی زندگیوں کو بھی خطرات کا سامنا ہوگا</p>
		</section>
	</body>
</document>
