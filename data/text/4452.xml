<document>
	<meta>
		<title>حالیہ کشیدگی کے دوران 221 بار بھارت نے سرحدی خلاف ورزیاں کیں، عالمی برادری نوٹس لے،پاکستان</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6535/</link>
			<copyright-holder>آئی بی سی اردو</copyright-holder>
		</publication>
		<num-words>350</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سینیٹ کی قائمہ کمیٹی برائے دفاع نے جمعے کومنعقدہ اجلاس میں بھارتی جارحیت اور لائن آف کنٹرول، ورکنگ باؤنڈری کی خلاف ورزیوں کے خلاف مذمتی قرارداد منظور کرتے ہوئے عالمی برادری سے فوری نوٹس لینے کا مطالبہ کیا ہے،</p>
			<p>چیئرمین سینیٹر مشاہد حسین سید کی زیرصدارت اجلاس میں حکومتِ پاکستان کی طرف سے بھارتی جارحیت پر صبروتحمل پرمبنی موقف کی بھی تائید کی گئی،</p>
			<p>دفاع کمیٹی کوآگاہ کیا گیا کہ حالیہ دنوں میں 221 مرتبہ بھارت کی جانب سے سرحدی خلاف ورزیاں کی گئی ہیں، 26 سولین شہریوں نے جام شہادت نوش کیا جبکہ 78 زخمی ہوئے، پاکستان کی جانب سے بریگیڈ کی سطع پر 39 مرتبہ ہاٹ لائن پر پیغام بھیجنے کا کوئی جواب موصول نہیں ہوا،</p>
			<p>اجلاس میں اس امر کا بغور جائزہ لیا گیا کہ بھارت میں نریندر مودی کی جانب سے پردھان منتری کا تاج سر پر سجاتے ہی پاکستان کے خلاف جنگی ماحول بھڑکا دیا گیا ہے،</p>
			<p>بھارت کی جانب سے 71 ء کی پاک بھارت جنگ میں کلیدی کردار، پاکستان کے خلاف دہشت گردوں کے استعمال کی حکومتی پالیسی کا اعلان اور محدود جنگ مسلط کرنے کے اقدامات کی بناء پر خطے کو عدمِ استحکام سے دوچار کیا جا رہا ہے،</p>
			<p>سینیٹ کمیٹی دفاع کے اجلاس میں عالمی برادری بشمول اقوام متحدہ، یورپی یونین، او آئی سی وغیرہ سے پرزور مطالبہ کیا گیا کہ دہشت گردی کے خلاف جاری جنگ میں پاکستان کے مثبت کردار کا اعتراف کرتے ہوئے بھارت کو پاکستان کے خلاف جنگی اقدامات سے باز رکھا جائے،</p>
			<p>شرکاء نے آپریشن ضرب عضب کی کامیابی کو سراہتے ہوئے کہا کہ نائن الیون سے تاحال دہشت گردی کے خلاف جنگ میں پاکستان پچاس ہزار سے زائد قیمتی جانوں کا نذرانہ پیش کر چکا ہے،</p>
			<p>بھارتی اقدامات کا مقصد آپریشن ضربِ عضب سے عسکری قیادت کی توجہ ہٹانا لگتا ہے،</p>
			<p>سیکرٹری دفاع لیفٹنٹ جنرل (ر) عالم خٹک نے حکومتی موقف پیش کرتے ہوئے بھارتی جارحیت کو جنیوا کنونشن کی خلاف ورزی قرار دیا۔ ا</p>
			<p>جلاس میں سینیٹرز ہدایت اللہ، عطاء الرحمان، لیفٹنٹ جنرل (ر)صلاح الدین ترمذی، لیفٹنٹ جنرل (ر) عبدالقیوم ، محمد جاوید عباسی، فرحت اللہ بابر، مسز سحر کامران اور بریگیڈیر (ر)جان کینتھ ولیمز نے شرکت کی۔</p>
		</section>
	</body>
</document>
