<document>
	<meta>
		<title>پی آئی اے مسافروں کو ناقص کھانا کھلاتی ہے</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6146/</link>
			<copyright-holder>آئی بی سی اردو</copyright-holder>
		</publication>
		<num-words>299</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>خواتین و حضرات ،ہم بتیس ہزار فٹ کی بلندی پر پرواز کرتے ہوئے ایک گھنٹہ پچاس منٹ بعد کراچی ائیرپورٹ پر لینڈ کریں گے۔آپ سے التماس ہے کہ موبائل فونز بند کر دیں،سیٹ بیلٹ باندھ لیں۔ قومی ائیر لائن میں خوش آمدید،باکمال لوگوں کی لاجواب سروس سے لطف اٹھانے کا وقت آگیا، بتیس ہزار فٹ کی بلندی سے بادلوں کی آنکھ مچولی کو انجوائے کیجِیے، کھانا تھوڑی دیر میں پیش کیا جائے گا۔</p>
			<p>لیجیے جناب انتظار کی گھڑیاں ختم، ڈنر سرو ہونے لگا ہے،بزنس کلاس کے معزز مہمانوں کے لیے چھری کانٹے کے ساتھ،گرمام گرم سیخ کباب،پلائو اور سلاد ہے تو اکانومی کلاس والے بھی اشتہا انگیز خوشبوئوں کا مزہ لے رہے ہیں،</p>
			<p>لیکن ذرا ٹہریے منہ میں لے جانے والا لقمہ واپس رکھ دیں، پی آئی اے مسافروں کو ناقص کھانا کھلا رہی ہے</p>
			<p>ہوٹلوں کا بچا کچھا کھانا مسافروں کے پیٹ میں جا رہا ہے، اسی فیصد مسافر تو کھانا واپس کر دیتے ہیں۔ آپ کے منہ کا مزہ ہم نے خراب نہیں کیا،بلکہ ڈھول کا پول تو مسلم لیگ ن کی رکن قومی اسمبلی مریم اورنگزیب نے کھولا،جنہوں نے بتا یا کہ ہزاروں روپے کے ٹکٹ خریدنے والوں کے ساتھ کیا سلوک کیا جاتا ہے،ہوٹلوں میں جو بوٹیاں اور چاولوں کے دانے بچ جاتے ہیںوہ مسافروں کے پیٹ میں اتارے جاتے ہیں۔ ہم امید کرتے ہیں کہ پی آئی اے سے آپ کا سفر خوشگوار گزرا ہوگا،آپ آئندہ بھی قومی ائیرلاین کو ہی اپنی آمدورفت کے لیے چنیں گے۔</p>
			<p>باکمال لوگوں کی لاجواب سروس، پی آئی اے اپنے مسافروں کا ناقص کھانا کھلاتی ہے، ہوٹلوں کا بچا کچھا کھانا مسافروں کو دیا جاتا ہے، اسی فیصد مسافر تو کھانا واپس کر دیتے ہیں،</p>
			<p>قائمہ کمیٹی برائے کابینہ کی رکن مریم اورنگزیب نے قومی ایئرلائن پر الزام لگا دیا، پی آئی اے سے ایسے ہوٹلوں کے معاہدے کی رپورٹ طلب کرلی گئی۔</p>
		</section>
	</body>
</document>
