<document>
	<meta>
		<title>پاکستان اور بھارت کے درمیان کرکٹ سیریز کی راہ ہموار ہو گئی</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/10825/</link>
			<copyright-holder>آئی بی سی اردو</copyright-holder>
		</publication>
		<num-words>197</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پاکستان اور بھارت کے درمیان کرکٹ سیریز کی راہ ہموار ہو گئی ،وزیر اعظم نواز شریف نے پی سی بی کو بھارت سے سری لنکا میں سیریز کھیلنے کی اجازت دیدی ،ادھر بھارتی کرکٹ بورڈ کو بھی اپنی حکومت سے گرین سگنل مل گیا ۔</p>
			<p>بھارتی میڈیا کے مطابق پاک بھارت کرکٹ سیریز 15 دسمبر سے سری لنکا میں کھیلی جائیگی ،جہاںدونوں ٹیموں کے درمیان تین ایک روزہ اور دو ٹی ٹوئنٹی میچز ہونگے۔</p>
			<p>دونوں ملکوں کے درمیان سیریز کیلئے مذاکرات کے کئی دور چلے،جس میں کبھی سری لنکا ،کبھی یو اے ای اور کبھی بنگلادیش میں سیریز کھیلنے کی بات ہوئی ،جس پر انگلش بورڈ کے جائلز کلارک کو بھی آنا پڑا ،بڑی تگ و دو کے بعد دونوں پڑوسی ممالک کے درمیان کرکٹ سیریز کا ہونا طے پاگیا ۔</p>
			<p>سیریز کے حوالے سے پہل پاکستان کے وزیراعظم نواز شریف نے کی ،جنہوں نے دونوں ممالک کے درمیان مختصر سیریز کی اجازت دی ،جس کے بعد بھارتی حکومت بھی کرکٹ سیریز کیلئے مان گئی ۔</p>
			<p>آئی پی ایل چیف راجیو شکلا کے مطابق دونوں ملکو کے درمیان کرکٹ سیریز 15 دسمبر سے سری لنکا میں ہوگی ،جس میں تین ون ڈے اور دو ٹی ٹوئنٹی کھیلے جائیں گے۔</p>
		</section>
	</body>
</document>
