<document>
	<meta>
		<title>واشنگٹن : وزیراعظم نواز شریف کی آج جان کیری سے ملاقات ہوگی</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8370/</link>
			<copyright-holder>آئی بی سی اردو</copyright-holder>
		</publication>
		<num-words>198</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>وزیراعظم نواز شریف چار روزہ دورے پر آج امریکی وزیر خارجہ جان کیری سے ملاقات کرینگے ،کل ان کی ملاقات امریکی صدربارک اوباما سے ہوگی ۔</p>
			<p>امریکا پہنچنے پر پاکستانی کمیونٹی سے خطاب میں نواز شریف نے کہا کہ پاکستان خطے میں امن چاہتا ہے لیکن بدقسمتی سے بھارتی رویہ حوصلہ شکن ہے،نئی دلی تعلقات کی بہتری میں سنجیدہ ہے تو مسئلہ کشمیر حل کرنا ہوگا۔</p>
			<p>قبل ازیں وزیراعظم نواز شریف امریکا کے 4 روزہ دورے پر ا واشنگٹن کے اینڈریوائیر بیس پہنچنے پر امریکی وزارت خارجہ کےاعلیٰ عہدیداروں نے ان کا استقبال کیا، اور چاق و چوبند دستے نے انہیں سلامی پیش کی ۔</p>
			<p>ایرپورٹ پر استقبال کے لیے مشیر خارجہ سرتاج عزیز ، اقوام متحدہ میں پاکستانی مندوب ملیحہ لودھی ،اور پاکستانی سفیر جلیل عباس جیلانی بھی موجود تھے ۔</p>
			<p>وزیراعظم نواز شریف کے ساتھ اہلیہ کلثوم نواز ،بیٹی مریم نواز بھی ہیں، وزیر داخلہ چوہدری نثار ،وزیر خزانہ اسحاق ڈار، طارق فاطمی بھی وزیر اعظم کےہمراہ ہیں۔</p>
			<p>وزیراعظم نواز شریف 22 اکتوبرکوصدر اوباما سے ملاقات کرینگے، ان کی دورے کے دوان کی امریکی نائب صدر جو بائیڈن ، کابینہ کے دیگر ارکان سے بھی ملاقاتیں ہونگی،جس میں پاک امریکا تعلقات ، باہمی دلچسپی کے امور پر تبادلہ خیال ہو گا</p>
		</section>
	</body>
</document>
