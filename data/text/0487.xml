<document>
	<meta>
		<title>شدید دھند: ٹریفک حادثات میں 3 افرادجاں بحق، 7 زخمی</title>
		<author>
			<name>آئی بی سی ا ردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11974/</link>
			<copyright-holder>آئی بی سی اردو</copyright-holder>
		</publication>
		<num-words>168</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پنجاب کے مختلف شہروں میں شدید دھند کے باعث ٹریفک حادثات میں تین افرادجاں بحق اور سات زخمی ہو گئے ۔پنجاب کے میدانی علاقوں میں شدید دھند کا راج ہے۔</p>
			<p>شدید دھند نے پنجاب کے مختلف شہروں چیچہ وطنی ، شور کوٹ ، کو اپنی لپیٹ میں لے رکھا ہے۔ جس کے باعث موٹروے اور ہائی وے پر ٹریفک کی روانی میں شدید دشواری کا سامنا ہے۔ دھند کی وجہ سے فیصل آباد کے ، شیخوپورہ روڈ پربس اور ویگن میں ٹکر سے دو افراد جاں بحق اور تین زخمی ہو گئے۔</p>
			<p>اس کے علاوہ چیچہ وطنی بائی پاس چوک میں ٹرالر اور کار میں تصادم ہو گیا جس سے ایک شخص جاں بحق جبکہ وہاڑی میں میلسی روڈ 2 پر موٹرسائیکلوں میں ٹکر سے ، 4 افراد زخمی ہو گئے ۔جہانیاں میں دھند کے باعث خانیوال لودھراں روڈ ٹریفک کے لئے بند کر دی گئی ۔ ادھر ٹریفک پولیس نے ڈرائیور سے اپیل کی ہے کہ وہ ڈرائیونگ کرتے وقت فوگ لائٹ کا استعمال کریں اور مناسب فاصلہ رکھ کر گاڑی چلائیں</p>
		</section>
	</body>
</document>
