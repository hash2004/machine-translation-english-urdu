<document>
	<meta>
		<title>دو بھائی جو گھرسے باہر ایک لفظ بھی نہیں بولتے</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7881/</link>
			<copyright-holder>آئی بی سی اردو</copyright-holder>
		</publication>
		<num-words>341</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بریڈلے اور آرون دو بھائی ہیں جو اپنے گھر میں معمول کی باتیں کرتے ہیں لیکن اسکول جاتے ہی وہ خاموش ہو جاتے ہیں اور ایک لفظ بھی ادا نہیں کر سکتے۔</p>
			<p>جیسے جیسے اسکول قریب آتا جاتا ہے ساؤتھ ویلز کے رہائشی یہ دونوں بھائی کم سے کم گفتگو کرتے ہیں یہاں تک کہ وہ اسکول کے دروازے تک پہنچ کر بالکل خاموش ہو جاتے ہیں۔  ان دونوں کو گھر سے باہر گفتگو کرنے کا خوف ( فوبیا) لاحق ہے جسے سیلیکٹو میوٹزم بھی کہا جاتا ہے۔ عموماً بچے 3 سے 6 برس کی عمر میں اس کے شکار ہو جاتے ہیں لیکن اب تک اس مرض کی وجوہ معلوم نہیں کی جاسکی ہے۔ بڑے بھائی بریڈلے کی عمر 14 سال ہے جو گھر میں عام بات کرتے ہیں لیکن گھر چھوڑتے ہی انہیں چپ لگ جاتی ہے۔</p>
			<p>ڈاکٹرز کہتے ہیں کہ یہ مرض دنیا میں بہت سے بچوں کو ہوتا ہے جس میں وہ دباؤ کا شکار ہوتے ہیں اور گھر سے باہر بات نہیں کر سکتے کیونکہ وہ اسکول کے ماحول میں جھجھک محسوس کرتے ہیں۔ اس میں بچہ واقعی بول نہیں پاتا اور منجمند ہو جاتا ہے۔ دلچسپ امر یہ ہے کہ وہ فارغ وقت اس کمی پر قابو پانے کی کوشش بھی کرتے ہیں۔ چھوٹا بھائی آرون بچپن سے ہی شرمیلا تھا اور اس کے بال تیزی سے گرنے لگے تھے اور بڑے بھائی بریڈلے نے گھروالوں کو بتایا کہ وہ گھوڑوں سے بات کرتے ہیں اور وہ ان کی بات بھی سمجھتے ہیں۔</p>
			<p>بڑا بھائی بریڈلے اب عام اسکول کی بجائے ایک خصوصی اسکول جا رہا ہے کیونکہ اس کی ذہنی کیفیت تیزی سے خراب ہو رہی ہے جبکہ چھوٹے بھائی آرون میں 12 سال کی عمر میں اسی طرح کے آثارظاہرہونا شروع ہوئے تھے لیکن اب وہ سیکنڈری جماعتوں میں پڑھنے کی تیاریاں کر رہے ہیں۔ ماہرین کے مطابق دنیا میں کئی بچے اس مرض کے شکار ہیں اور 5 برس کی عمر میں ان کی کیفیات ظاہرہونا شروع ہو جاتی ہیں اور ایسے بچے گھر سے باہر بات کرنے میں بہت دقت محسوس کرتے ہیں تاہم جوانی میں اس کی شدت کم ہو جاتی ہے۔</p>
		</section>
	</body>
</document>
