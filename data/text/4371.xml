<document>
	<meta>
		<title>معروف ماہر قانون اور سپریم کورٹ کے سینئر وکیل بیرسٹرعبد الحفیظ پیر زادہ لندن میں انتقال کر گئے</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6072/</link>
			<copyright-holder>آئی بی سی اردو</copyright-holder>
		</publication>
		<num-words>255</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سبوخ سید</p>
			<p>اسلام آباد</p>
			<p>۔ ۔ ۔ ۔ ۔</p>
			<p>معروف ماہر قانون اور سپریم کورٹ کے سینئر وکیل  بیرسٹرعبد الحفیظ پیر زادہ منگل کی شب لندن کے ایک اسپتال میں انتقال کر گئے</p>
			<p>بیرسٹرعبد الحفیظ پیر زادہ علالت کے باعث جولائی کے مہینے سے لندن کے اس اسپتال میں زیر علاج تھے</p>
			<p>عبد الحفیظ پیر زادہ 1941 میں کراچی میں پیدا ہوئے اور 74 برس کی عمر میں فوت ہو گئے ۔</p>
			<p>وہ 1970 کے انتخابات میں رکن قومی اسمبلی منتخب ہوئے ۔</p>
			<p>وہ سندھ کے سابق وزیر اعلیٰ عبدالستار پیرزادہ کے بیٹے اور پاکستان پیپلز پارٹی کے 30 بانی ارکان میں سے ایک تھے۔</p>
			<p>پیر زادہ پیپلز پارٹی چئیرمین ذولفقار علی بھٹو کے قریبی ساتھی ،معاون اور مشیربھی تھے</p>
			<p>انہوں نے پی پی پی کے پلیٹ فارم سے 1970 اور 1977 کے انتخابات میں حصہ لیا اور ذوالفقار علی بھٹو کی کابینہ کے سینئر رکن رہے۔</p>
			<p>بیرسٹرعبد الحفیظ پیر زادہ وفاقی وزیر قانون و انصاف ، وزیر خزانہ اور وزیرتعلیم بھی رہ چکے ہیں ۔</p>
			<p>انہوں نے</p>
			<p>1973 کا آئین تحریر کیا تھا، جسے پارلیمنٹ سے متفقہ منظوری ملی۔</p>
			<p>انہوں نے کراچی سے ایل ایل بی کیا پھر سندھ یونی ورسٹی سے ایل ایل ایم کی ڈگری حاصل کی ۔</p>
			<p>انہوں نے کراچی یونی ورسٹی سے ہی سیاسیات میں ایم ایس سی کی ڈگری حاصل کی ۔</p>
			<p>انہیں قانونی امور اور آئین پاکستان پر دسترس حاصل تھی ۔</p>
			<p>پیرزادہ نےآخری مرتبہ 2013 کے الیکشن میں مبینہ دھاندلی پر بننے والے عدالتی کمیشن میں پاکستا ن تحریک انصاف کے وکلا ٹیم کی سربراہی کی تھی</p>
		</section>
	</body>
</document>
