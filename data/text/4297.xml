<document>
	<meta>
		<title>مجھے یہ شادی نہیں کر نی</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/5643/</link>
			<copyright-holder>آئی بی سی اردو</copyright-holder>
		</publication>
		<num-words>459</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سبوخ سید</p>
			<p>اسلام آباد</p>
			<p>۔ ۔ ۔ ۔</p>
			<p>کان قریب کریں،،</p>
			<p>دماغ کھولیں اور</p>
			<p>سنیں</p>
			<p>کہ اگر آپ لوگوں کی شادیاں اپنی مرضی سے نہیں ہو سکیں تو کیا ضروری ہے کہ ان کا انتقام اپنی اولادوں سے لیں ۔</p>
			<p>خدا کا خوف کریں ۔</p>
			<p>وہ جہاں چاہتے ہیں ، انہیں شادی کرنے دیں ۔</p>
			<p>اللہ نے آپ کو ماں باپ بنایا ہے ، جلاد کیوں بن جاتے ہیں ۔</p>
			<p>ساری زندگی آپ ان کی خوشی کے لیے محنت کر تے ہیں</p>
			<p>دھوپ گرمی کا خیال نہیں رکھتے</p>
			<p>لیکن شادی کے وقت آپ کا رویہ عجیب و غریب ہو جاتا ہے ۔</p>
			<p>اگر میری بات نہیں مانتی تو آج سے میری بیٹی نہیں</p>
			<p>چلی جاؤ ، لیکن اس گھر میں پاؤں دوبارہ نہ رکھنا</p>
			<p>بیٹا : اس گھر میں ہم رہیں گے یو تم رہو گے</p>
			<p>کیوں چاچو ،یہ کیا ڈرامے بازی ہے ۔</p>
			<p>آپ شادی میں ان کے سہولت کار بنیں ۔</p>
			<p>انہیں اچھا مشورہ دیں</p>
			<p>لڑکے سے ملیں ، لڑکی سے ملیں</p>
			<p>انہیں کسی اچھے ہوٹل میں بلا کر کھانا کھلائیں</p>
			<p>گھر میں بلا لیں</p>
			<p>اگر ان کا انتخاب غلط ہے تو باتوں باتوں میں سمجھا دیں</p>
			<p>اور پھر وہ جہاں کہیں ، وہیں ان کی شادی کروا دیں ۔</p>
			<p>زندگی انہوں نے گذارنی ہے یا آپ نے</p>
			<p>خوشی اور گھر</p>
			<p>مال و دولت سے نہیں ، دل سے چلتے ہیں ۔</p>
			<p>ایک ہاتھ دل پر رکھیں ، دوسرا اپنے بچوں کے سر پہ ،</p>
			<p>وہ آپ کے حکم پہ سر جھکاتے ہیں ،</p>
			<p>لیکن مزا تو تب ہے نا کہ وہ آپ کی محبت میں سر جھکائیں ۔</p>
			<p>آپ کی زرا سی بات ان کی ہنسی ،</p>
			<p>ان کی خوشی ،</p>
			<p>ان کے چہرے کی رونق ،</p>
			<p>ان کی زندگی کی تب و تاب سب چھین لیتی ہے</p>
			<p>اور آپ اسے بخار سمجھ کر ڈاکٹر کے پاس دوڑتے رہتے ہیں ۔</p>
			<p>ارے اس کا دل ٹوٹا ہوا ہے ، اس کے ڈاکٹر آپ ہیں ۔</p>
			<p>ارے انٹی</p>
			<p>شادی لڑکے اور لڑکی کی خوشی کا نام ہے،</p>
			<p>لیکن یہ کیا پورے محلہ خوش ہے ۔</p>
			<p>کھانے کھا رہا ہے لیکن لڑکی موبائل پر معافیاں مانگ رہی ہے</p>
			<p>جس کے ساتھ زندگی گذارنے کے وعدے کئے ہوتے ہیں ۔</p>
			<p>لڑکا ایک کونے میں کھڑا بارات کے ساتھ آنسو بہا رہا ہوتا ہے ۔</p>
			<p>کچھ شرم ہو تی ہے .کچھ حیا ہوتی ہے</p>
			<p>ایک دوسرے کا منہ کیا دیکھ رہے ہیں ۔</p>
			<p>اٹھیں اور بچوں کو خوش کریں ،</p>
			<p>انہیں بتائیں کہ</p>
			<p>بیٹا ، تمھاری خوشی میں ہماری خوشی ہے ،</p>
			<p>ہمیں تم پر اعتماد ہے ۔</p>
			<p>میرے لئے دعا کریں کیونکہ یورک ایسڈ کی وجہ سے میررے گھٹنوں میں درد ہے</p>
			<p>میں اپنی ٹانگ سیدھی نہیں کر سکتا</p>
			<p>لیکن آپ کو تو سیدھا کر سکتا ہو نا ۔</p>
			<p>بس یہی بات کر نی تھی ۔</p>
			<p>اب زرا مسکرائیں</p>
		</section>
	</body>
</document>
