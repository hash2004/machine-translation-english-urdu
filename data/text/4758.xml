<document>
	<meta>
		<title>وائرس کے بعد اب لیپ ٹاپ اور کمپیوٹر کے لیے تباہ کن  یو ایس بی بھی آ گئی</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8129/</link>
			<copyright-holder>آئی بی سی اردو</copyright-holder>
		</publication>
		<num-words>210</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>روسی ہیکرز نے ایسی یوایس بی تیار کی ہے جو کمپیوٹر اور لیپ ٹاپ سمیت ہر اس چیز کو سیکنڈوں میں راکھ کر سکتی ہے جس میں اسے نصب کیا جا سکتا ہے۔</p>
			<p>"ڈارک پرپل" کے خفیہ نام سے کام کرنے والے ایک روسی سیکیورٹی محقق نے یہ یو ایس بی تیار کی جس سے ایک ویڈیو میں اپنا لیپ ٹاپ تباہ کرنے کا مظاہرہ بھی کیا ہے۔ ہیکرز کے مطابق یوایس بی سے اس کے لیپ ٹاپ کا سرکٹ ضرور جلا ہے لیکن ہارڈ ڈرائیو ٹھیک ہے اور اس سے وہ اپنا ڈیٹا نکال سکتا ہے۔  ڈارک پرپل کے کے مطابق کپمیوٹر ہو یا لیپ ٹاپ، یوایس بی پورٹ خطرناک جگہ ہے جب کہ اس کے علاوہ یہ یوایس بی راؤٹر، اسمارٹ فون، ٹی وی اور دیگر آلات کو بھی سیکنڈوں میں تباہ کر سکتی ہے اور ذرا سی تبدیلی کے بعد اس سے ہارڈ ڈرائیو کو بھی تباہ کرنا ممکن ہے۔</p>
			<p>ڈارک پرپل کے مطابق یو ایس بی ایک لمحے کے لیے 220 وولٹ خارج کر کے الیکٹرانک آلات کو ناکارہ بنا سکتی ہے اور اس قاتل یو ایس بی کو ایسے صحافی اور دیگر افراد استعمال کر سکتے ہیں جو نہیں چاہتے کہ کوئی ان کا ڈیٹا دیکھے اور مشکل وقت میں وہ اس یوایس بی سے اپنے کمپیوٹر پر خودکش حملہ کر سکتے ہیں۔</p>
		</section>
	</body>
</document>
