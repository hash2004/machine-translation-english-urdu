<document>
	<meta>
		<title>پوری نیند لیں</title>
		<author>
			<name>رابعہ سید</name>
			<gender>Female</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/15756/</link>
			<copyright-holder>آئی بی سی اردو</copyright-holder>
		</publication>
		<num-words>613</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اگر آپ کی گھڑی کاالارم صبح بج بج کرچپ ہو جائے اور پھر بھی آپ کئی باراونگھنے پرمجبور ہو جائیں یاخود کو سستی سے بچانے اور توجہ مرکوزرکھنے کے لیے کیفین کاسہارالینے پرمجبور ہیں توآپ ممکنہ طور پر نیند کی کمی کا شکار ہیں۔ حالیہ تحقیق میں اس بات کا انکشاف ہوا ہے کہ یہ چیز آپ کی صحت پرمنفی اثرات مرتب کر سکتی ہے۔ ماہرین کے مطابق نیند دماغ کے لیے جراثیم کش ہے جودماغی امراض کے زہریلے اثرات کوجسم سے نکال باہرکرتی ہے جبکہ نیند کی کمی جسم پرمنفی اثرات مرتب کر سکتی ہے۔</p>
			<p>نیند کی کمی کے فوری اثرات توتوجہ کوزکرنے سے محرومی اور بیزاری کی صورت میں نکلتے ہیں جبکہ آپ زیادہ جذباتی اور ست بھی ہو جاتے ہیں اور ایک رات کی اچھی نیندان مسائل سے نجات بھی دلا دیتی ہے۔ مگر کیا آپ کومعلوم ہے کہ اوسط دورانیے یعنی 7 گھنٹے کی نیند صرف ایک ہفتے تک نہ لینے سے آپ کوکیا خطرات لاحق ہو سکتے ہیں؟ یہ بات درست ہے کہ ایک رات کی نیند کی کمی سے کوئی سنگین خطرہ لاحق نہیں ہوتا مگرایک ہفتے کی کمی 700 سے زائد جنیاتی تبدیلیوں کا باعث بن جاتی ہے اور اس کے علاوہ چند دیگر سنگین خطرات کے بارے میں جانیے جوآپ کی نیند اڑانے کی بجائے بستر پر جانے پرمجبور کر سکتے ہیں۔</p>
			<blockquote>
				<p>فالج کا خطرہ</p>
			</blockquote>
			<p>:</p>
			<p>ایک تحقیق کے مطابق بغیر کسی روایتی خطرے جیسے موٹاپے یاخاندانی تاریخ کے علاوہ، نیند کی کمی بھی فالج کا خطرہ بڑھا دیتی ہے، تحقیق میں بتایا گیا ہے کہ جو لوگ 6 گھنٹے سے کم نیند کومعمول بنالیتے ہیں۔ ان میں فالج کا خطرہ چارگناتک بڑھ جاتا ہے۔</p>
			<blockquote>
				<p>موٹاپے کاامکان:</p>
			</blockquote>
			<p>بہت کم نیند لوگوں کے اندرجنک فوڈیاموٹاپے کا باعث بننے والی خوراک کا استعمال بڑھا دیتا ہے، جس کی وجہ سے نیند پوری نہ کرنے کے باعث جسم کے جنیاتی نظام میں آنے والی تبدیلیاں ہوتی ہیں۔ 6 گھنٹے یا اس سے کم نیند کی عادت سے بھوک کا باعث بننے والے ہارمون میں تبدیلی آتی ہے اورآپ کے لیے محدود مقدار میں غذااستعمال کرنا ناممکن ہوجاتاہے۔</p>
			<blockquote>
				<p>ذیابیطس کا خطرہ:</p>
			</blockquote>
			<p>ایک تحقیق کے مطابق نیند کی کمی اور انسولین میں مزاحمت کے درمیان تعلق موجود ہے جو کہ ذیابیطس کا خطرہ بڑھانے والابڑاسبب ہے نیند کی کمی کے شکار افراد میں انسولین کی مزاحمت بہت زیادہ ہوتی ہے جس کا مطلب یہ ہوتا ہے کہ جسم انسولین کوموثر طریقے سے استعمال نہیں کرپاتا، جس کانتیجہ ذیابیطس کی شکل میں ہی نکلتاہے۔</p>
			<blockquote>
				<p>یاداشت میں کمی:</p>
			</blockquote>
			<p>آپ غورکریں تومعلوم ہوگاجن دنوں میں آپ زیادہ تھکے ہوئے ہوتے ہیں چیزوں کوزیادہ بھولتے ہیں تاہم نیند کی کمی یاداشت کی اس کمزوریکومستقل مسئلہ بنادیتی ہے۔ آپ کی نیند میں جتنی کمی ہوگی یاداشت کے ذخیرہ کرنے کی صلاحیت بھی اتنی ہی گھٹ جائے گی۔</p>
			<blockquote>
				<p>ہڈیوں کی کمزوری :</p>
			</blockquote>
			<p>کم زاکم چوہوں پرہونے والے تجربات میں نیند کی کمی اور ہڈیوں کی کمزوری کے درمیان تعلق پایاگیا ہے انسانوں میں ا سکاتجربہ تونہیں ہوامگر نیند کی کمی سے ایساہونے کاامکان بہت زیادہ ہوتا ہے۔</p>
			<blockquote>
				<p>کینسر کا خطرہ :</p>
			</blockquote>
			<p>ایک تحقیق کے مطابق کم اور خراب نیند سے مخصوص اقسام کے کینسر کا خطرہ بڑھ جاتا ہے، خاص طور پر 6 گھنٹے سے کم کی نیند سے بریسٹ کینسر اور دیگر کا خطرہ بڑھادیتی ہے۔</p>
			<blockquote>
				<p>دل کی تکلیف :</p>
			</blockquote>
			<p>نیند کی کمی سے پیداہونے والاتناؤ جسم میں ایسے کیمیکلز اور ہارمونزکی پیدوارھی بڑھادیتاہے جو امراض قلب کا سبب بن سکتے ہیں، ایک تحقیق کے مطابق رات میں 6 یااس سے کم گھنٹوں کی نیند سے امراض قلب میں مبتلا ہونے یااس سے موت کا خطرہ 48 فیصد تک بڑھ جاتا ہے۔</p>
			<blockquote>
				<p>ہلاکت کا سبب :</p>
			</blockquote>
			<p>صرف دل کے مسائل ہی نیند کی کمی سے ہلاکت کا سبب بنتے، درحقیقت نیند کی کمی کم عمری میں کسی بھی وجہ سے ہلاکت کا سبب بن سکتی ہے، ایک تحقیق کے مطابق کم نیند لینے والے مردوں میں اگلے 14 برس میں کسی بھی بیماری سے ہلاکت کا خطرہ بڑھ جاتا ہے۔</p>
		</section>
	</body>
</document>
