<document>
	<meta>
		<title>اپنے مقاصد کے لیے مدارس کو استعمال کرنے کا سلسلہ بند کیا جائے ۔ چودھری نثار</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6288/</link>
			<copyright-holder>آئی بی سی اردو</copyright-holder>
		</publication>
		<num-words>313</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>وفاقی وزیر داخلہ چودھری نثار علی خان نے کہا ہے کہ مدارس کے تمام مالیاتی امور بینکوں کے ذریعے مکمل کیے جائینگے،</p>
			<p>تمام علما کرام نے دہشتگردی کو جڑ سے اکھاڑ پھینکنے پر اتفاق کیا ہے،</p>
			<p>اسلام آباد میں میڈیا سے گفتگو کرتے ہوئے ان کا کہنا تھا کہ مدارس کی تنظیمات کے ساتھ مشاورت کی جا چکی ہے ،</p>
			<p>تاہم مدارس سے متعلق حتمی اجلاس کی صدارت وزیر اعظم کریں گے ۔</p>
			<p>ان کا کہنا تھا کہ آج کے اجلاس کا مقصد نیشنل ایکشن پلان میں تیزی لانا ہے ۔</p>
			<p>اجلاس میں مدارس کی رجسٹریشن پر اتفاق رائے پایا گیا ،</p>
			<p>وفاقی وزیر داخلہ نے کہا کہ مدارس کے تمام مالیاتی امور بینکوں کے ذریعے مکمل کیے جائینگے۔</p>
			<p>مدارس کے لئے غیر ملکی فنڈنگ کا طریقہ کار بھی بنایاجائےگا ،</p>
			<p>اتفاق رائے سے مدارس کی رجسٹریشن کا فارم تیار کیاجائےگا ۔</p>
			<p>مدارس کے لیے رقوم کی ترسیل بینکوں کے ذریعے کی جائے گی ،جبکہ فنڈنگ کا طریقہ کار حکومت طے کر ےگی،</p>
			<p>مدارس کی آسان رجسٹریشن کےلئےایک کمیٹی تشکیل دی گئی ہے،</p>
			<p>چوہدری نثار نے کہا کہ بنیادی محور نیشنل ایکشن پلان پر عمل درآمد ہے ۔</p>
			<p>اس موقع پر انہوں نے اس بات سے بھی آگاہ کیا کہ مدارس میں اے اور او لیولز تک کی تعلیم کو نافذ کرنے پر اتفاق کیا ہے جبکہ 10 ستمبرکو چاروں صوبوں کے وزرائے اعلیٰ کا اجلاس طلب کیا گیا ہے،</p>
			<p>وفاق اور صوبائی حکومتوں اور تنظیمات مدارس پر مشتمل کمیٹی قائم کرینگے</p>
			<p>ان کا کہنا تھا کہ گزشتہ حکومتوں نے مدارس کے معاملے پر کچھ نہیں کیا ۔</p>
			<p>مدارس کو استعمال کر کے مقاصد حاصل کرنے کا سلسلہ ختم ہونا چاہیے پاکستان میں مدارس کا دہشتگردی سے کوئی تعلق نہیں۔</p>
			<p>امریکا میں بھی کہا کہ علما دہشتگردوں کی خلاف اسلام کاموقف پیش کررہےہیں ۔</p>
			<p>چودھری نثار نے کہا کہ دہشتگردی میں ملوث فردیاادارےکیخلاف بلاتفریق کا رروائی کی جائیگی،مدارس اور ان کی قیادت دہشتگردی کی خلاف جنگ میں حکومت ،فوج کی معاون ہیں ۔</p>
		</section>
	</body>
</document>
