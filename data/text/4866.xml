<document>
	<meta>
		<title>زلزلے سے ہلاکتوں میں مسلسل اضافہ، 243 ہو گئیں</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8662/</link>
			<copyright-holder>آئی بی سی اردو</copyright-holder>
		</publication>
		<num-words>265</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>زلزلہ سے ہلاکتوں میں مسلسل اضافہ ہو رہا ہے ، خیبرایجنسی میں مزید تین ، اپر دیر میں دو افراد دم توڑ گئے ، مجموعی تعداد 243 تک پہنچ گئی ۔</p>
			<p>1500 سے زائد زخمی ہیں۔</p>
			<p>چترال ، مالاکنڈ ، تورغر اور کوہستان میں پہاڑیوں پر آبادلوگوں تک رسائی میں مشکلات کا سامنا ہے۔ درست صورتحال کا اندازہ نہ ہو سکا۔ خیبر پختون خوا میں گزشتہ روز آنے والے زلزلے سے جاں بحق افراد کی تعداد 184 ہو گئی ہے۔ جبکہ دو ہزار سے زیادہ مکانات تباہ ہوئے ۔ پی ڈی ایم اے کی جانب سے متاثرہ علاقوں کو سامان روانہ کر دیا گیا ہے۔ صوبہ خیبر پختون خوا میں سب سے زیادہ نقصانات ہواجس میں زخمی ہونے والے افراد کی تعداد ایک ہزار 456 ہو گئی ہے۔</p>
			<p>پی ڈی ایم اے کے رپورٹ کے مطابق اب تک سب سے زیادہ دیر لوئر میں 248 افراد زخمی ہوئے۔چترال میں 200 پشاور 165 سوات 161 اپر دیر 147 اور مردان میں 101 افراد زخمی ہوئے۔بونیر میں 95 ایبٹ آباد 85 ،شانگلہ 80 ملاکنڈ میں 78 افراد زلزلے کے باعث زخمی ہوئے۔ رپورٹ کے مطابق کوہاٹ میں میں زخمی افراد کئی تعداد 21 ہو گئی ہے جبکہ صوابی میں 19 ،تور غر 18 ،بٹ گرام 15 ،نوشہرہ 14 ،مانسہرہ 4 کوہستان لوئر 3 ،بنوں اور چارسدہ میں زخمیوں کی تعداد ایک ایک ہے۔سب سے زیادہ 417 مکانات شانگلہ میں تباہ ہوئے ۔</p>
			<p>ڈی جی پی ڈی ایم عامرآفاق کے مطابق دوہزارخیمے،رضائیاں اور دو ہزار فوڈ پیکجزکمشنرملاکنڈ کو حوالے کر دیا ۔جبکہ پی ڈی ایم اے کی ٹیم دیگر متاثرہ علاقوں کو روانہ کر دی گئی جو نقصانات کا تخمینہ لگائے گی</p>
		</section>
	</body>
</document>
