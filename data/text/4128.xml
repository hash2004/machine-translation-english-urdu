<document>
	<meta>
		<title>افغان طالبان اور حکومت کے درمیان مذاکرات کا پہلا دور مثبت اور حوصلہ افزا</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/4546/</link>
			<copyright-holder>آئی بی سی اردو</copyright-holder>
		</publication>
		<num-words>274</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سبوخ سید</p>
			<p>اسلام آباد</p>
			<p>۔ ۔ ۔</p>
			<p>پاکستان نے افغان مصالحتی عمل کیلئے شروع کرائے جانے والے مذاکرات کے پہلے دور کو مثبت اور حوصلہ افزا قرار دیا ہے اور کہا ہے کہ تمام فریقین نے دیرپا امن کا مقصد حاصل کرنے کیلئے پہلے اعتماد سازی کے موثر اقدامات کرنے پر بھی اتفاق کیا ہے</p>
			<p>ترجمان دفتر خارجہ نے بیان میں کہا ہے کہ پاکستان نے افغان مصالحتی عمل میں سہولت فراہم کرنے کی جو یقین دہانی کرارکھی ہے اس کے تحت ، پہلے افغان امن مذاکرات ، پرفضا مقام مری میں منعقد ہوئے، یہ مذاکرات افغان قیادت کی نگرانی میں کرائے گئے جس میں پاکستان نے میزبان کا کردار ادا کیا،، ان میں امریکہ او چین کے نمائیندوں کے ساتھ مسئلہ کے بڑے فریقین، تحریک طالبان اور کابل حکومت کے نمائیندے شریک ہوئے،،، مذاکرات میں شریک تمام نمائیندوں کو اپنی قیادت کا مکمل اعتماد حاصل تھا،،</p>
			<p>اس تمام عمل کا بنیادی مقصد افغانستان میں دیرپا امن اور استحکام لانا ہے،،، مری کے مذاکرات میں افغان امن و استحکام کی مخلتف تجاویز پر تبادلہ خیال ہوا،، فریقین نے اعتماد سازی کی خاطر موثر اقدامات کرنے پر بھی اتفاق کیا ہے،، مذاکرات میں طے ہوا کہ تمام فریقین دیرپا امن کی خاطر مکمل عزم اور خلوص دکھائیں گے ،،</p>
			<p>ترجمان دفتر خارجہ نے بتایا ہے کہ مذاکراتی عمل مزید جاری رکھنے کا فیصلہ بھی ہوا، آئیندہ دور ماہ رمضان کے بعد ہوگا اس کی حتمی تاریخ اور مقام کا تعین باہمی اتفاق رائے سے کیا جائے گا،، حکومت پاکستان نے مصالحتی عمل کے مذاکرات پر حکومت افغانستان اور تحریک طالبان کا شکریہ ادا کیا ہے جبکہ اقوام متحدہ جیسے دیگر پارٹنرز کا شکریہ  بھی ادا کیا ہے</p>
		</section>
	</body>
</document>
