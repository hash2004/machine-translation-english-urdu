<document>
	<meta>
		<title>معروف فوک گلوکارہ ریشماں کو مداحوں سے بچھڑے دو برس بیت گئے</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8886/</link>
			<copyright-holder>آئی بی سی اردو</copyright-holder>
		</publication>
		<num-words>255</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>معروف فوک گلوکارہ ریشماں کو مداحوں سے بچھڑے دو برس بیت گئے، آج ان کی دوسری برسی منائی جا رہی ہے۔</p>
			<p>1947ء میںجنم لینے والی گلوکارہ ریشماں کا تعلق خانہ بدوشوں کے خاندان سے تھا جو تقسیم ہند کے بعد پاکستان منتقل ہوا۔</p>
			<p>ریشماں نے اپنے فنی کیرئیر کا آغاز محض 12 برس کی عمر میں ریڈیو پاکستان سے کیا۔ ہائے او ربا نئیں او لگدا دل میرا ، چار دنا دا پیار او ربا بڑی لمبی جدائی اور اکھیوں کو رہنے دو اکھیوں کے آس پاس جیسے گیت گا کر شناخت بنائی ۔</p>
			<p>انتہائی غریب اورخانہ بدوش خاندان سے تعلق ہونے کی وجہ سے ریشماں باقاعدہ تعلیم حاصل نہ کر سکیں، وہ کم سنی میں ہی مختلف صوفیاء کے مزاروں پر گنگنایا کرتی تھیں، عظیم صوفی بزرگ لال شہباز قلندر کے مزا رپر " ہو لعل میری " گانے پر انہیں ریڈیو اور بعدازاں ٹی وی پر بھی گانے کا موقع ملا۔</p>
			<p>' سن چرخے دی مٹھی مٹھی کوک ،ماہیا مینوں یاد آوندا ' جیسے گیتوں نے انہیں شہرت کی بلندیوں تک پہنچا دیا اور وہ سابق وزیر اعظم اندرا گاندھی کی دعوت پر بھارت بھی گئیں، ان کے متعدد گیت بھارتی فلموں میں بھی شامل کیے گئے۔</p>
			<p>حکومت پاکستان کی جانب سے انہیں ستارہ امتیاز اور " بلبل صحرا " کے خطاب سے نوازا گیا۔</p>
			<p>سال 1980ء میں انہیں گلے کے کینسر کا انکشاف ہوا ، سابق صدر پرویز مشرف کےدور حکومت میں انہیں علاج معالجہ کیلئے بھرپور امداد فراہم کی گئی لیکن طویل علالت کے بعد 3 نومبر 2013ء کو انتقال کر گئیں</p>
		</section>
	</body>
</document>
