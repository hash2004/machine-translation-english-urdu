<document>
	<meta>
		<title>اردو صحافت کا انقلاب آفریں نمائندہ: روزنامہ ”انقلاب“ اور اس کا سیاسی کردار</title>
		<author>
			<name>محمد حمزہ فاروقی</name>
			<gender>Male</gender>
		</author>
		<publication>
			<name>Bunyad, Volume 4</name>
			<year>2013</year>
			<city>Lahore</city>
			<link>https://gcll.lums.edu.pk/sites/default/files/4_m_hamza_farooqi_bunyad_2013.pdf</link>
			<copyright-holder>Gurmani Centre for Languages and Literature, Lahore University of Management Sciences</copyright-holder>
		</publication>
		<num-words>8574</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>عبدالمجید سالک نے ۱۹۱۲ئ میں اور مو لانا غلام رسول مہر نے فروری ۱۹۲۲ئ میںزمیندار کی ادارت سنبھالی۔ یہ تحریکِِ خلافت کا زمانہ تھا اور دونوں حضرات نظریاتی اور عملی اعتبار سے ’ترکِِ موالات‘ اور ’تحریکِِ خلافت‘ سے وابستہ تھے۔ زمینداراور اس کے مالک و مدیر مو لانا ظفر علی خاں ان تحریکات میں پیش پیش تھے۔ ظفر علی خاں تو اس تحریک میں حصہ لینے کی پاداش میں پانچ سال کے لیے قید کر لیے گئے۔ نو مبر ۱۹۲۱ئ میں سالک بھی ایک سال کے لیے داخلِ زنداں ہو ئے۔ مہر اور سالک نے جد و جہدِ آزادی اور تحریکِ خلافت میں بھر پور حصہ لیا۔ پھر ایسے حالات درپیش ہو ئے کہ یہ دونوں حضرات مارچ ۱۹۲۷ئ میں عملۂ زمیندار کے ساتھ مُستعفی ہو گئے۔</p>
			<p>مہر کی دیرینہ خواہش تھی کہ اپنا اخبار نکا لیں اور قومی خدمت سے متعلق جذبات و خیالات کا آزادانہ اظہار کریں۔ تربیت یا فتہ عملہ ان کے ساتھ تھا۔ گذشتہ بر سوں میں ان کا حلقۂ احباب خا صا وسیع ہو چکا تھا اور ان سے تعلقات کی نو عیت ایسی تھی کہ وہ اخبار کے لیے قر ضِ حسنہ دے سکیں۔ انھیں بر سر اقتدار یو نینسٹ پا رٹی کی آشیر باد اور مالی تعاون بھی میسر تھا۔ چناںچہ ۲ اپریل ۱۹۲۷ئ کو انقلاب عالمِ وجودمیں آیا۔</p>
			<p>مہر اور سالک کے درمیان دورِ زمینداری میں دوستی کی بنیاد پڑی۔ اس کی بنیادی وجوہ یہ تھیں۔ دونوں تقریباً ہم عمر تھے۔ فارسی شعرو ادب کا ذوق دونوں میں مشترک تھا۔ دونوں کا سیاسی مسلک بھی یکساں تھا۔ دونوں میں اشتراکِ فکرو عمل اس قدر تھا کہ زمیندار اور انقلاب کے اٹھا ئیس سالہ دور میں کبھی اختلاف کی نو بت نہ آئی۔ سالک بے پناہ متحمل مزاج تھے۔ مہر کا انقلاب کے ادارتی امور سے تعلق تھا جبکہ سالک انتظامی امور کے نگران تھے۔ مہر اداریہ نویس تھے اور سالک فکاہیہ کالم’’افکار و حوادث‘‘لکھا کرتے تھے۔</p>
			<p>انقلاب کے ابتدائی دور میں پنجاب میں ہندو اور سکھ تجارت، صنعت اور سرکاری ملازمتوں میں چھائے ہو ئے تھے۔ مسلمان زیادہ تر زراعت سے وابستہ تھے اور ہندو سا ہو کار گراں قدر شرح سود کے ذریعے ان کی زمینیں ہتھیانے کے درپے تھے۔ پنجاب میں مسلمانوں کی اکثریت تھی لیکن ۱۹۱۶ئ کے معا ہدۂ لکھنٔو کے ذریعے مسلما نوں کو جداگانہ طر زِ انتخاب تو میسر آیا لیکن بنگال اور پنجاب میںانھیں آبادی کے تناسب سے حقِ تناسب نہ مل سکا۔ پنجاب میں مسلمان ۵۶ فی صد تھے اور بنگال میں ۵۵ فی صد لیکن انھیں قانون سازی اور بلدیاتی اداروں میں ۵۰ اور ۴۰ فی صد نیابت ملی۔ اس زمانے میں ووٹنگ جا ئیداد اور تعلیم سے مشروط تھی۔ مسلمان، ہندوؤں اور سکھوں کی نسبت زیادہ غریب، پسماندہ اور غیر تعلیم یا فتہ تھے۔ اس لیے ان کے اصل نمائندے منتخب نہ ہو پاتے اور ان اداروں میں جا گیردار یا زمیندار منتخب ہو تے جنھیں قومی مفاد سے زیا دہ نام و نمود اور ترقی عزیز تھی۔</p>
			<p>انقلاب مسلم حقوق کے چمپئن کے طور پر اُبھرا۔ اُس نے آبادی کے تناسب سے نما ئندگی اور سرکاری ملازمتوں میں مسلمانوں کے حقوق کے لیے مسلسل جہاد جاری رکھا۔ مدیرانِ انقلاب نے جدا گانہ طرزِ انتخاب کی حمایت جاری رکھیجو مسلمانا نِ ہند کے منفرد سیاسی حقوق کا ضا من تھا اور ہندو قو میت کے سیلاب کے آگے بند کا کام دیتا رہا۔ ۲۸-۱۹۲۷ئ میں جب قا ئد اعظم محمد علی جناح چند آئینی تحفظات کے ساتھ مخلوط انتخاب قبول کر نے پر آمادہ تھے تو سر محمد شفیع نے اس سے اختلاف کیا اور طریقِ انتخاب کے سوال پر لیگ دو حصوں میں تقسیم ہو گئی۔ مدیرانِ انقلابنے اس وقت شفیع لیگ کا ساتھ دیا تھا۔ شفیع لیگ میں اقبال بھی شامل تھے اور اس جماعت نے ہندوستان کی دیگر جما عتوں کے بر عکس سائمن کمیشن سے تعاون کیا تھا۔ مقصد یہ تھا کہ آنے والی آئینی اصطلاحات میں مسلما نوں کے سیاسی اور سماجی حقوق کی حفاظت کی جا سکے اور ان کی تہذیب و ثقافت کو ہندو تہذیب و ثقافت اور زبان کے غلبے سے بچا یا جا سکے۔</p>
			<p>انقلابساڑھے با ئیس برس کے عر صے میں عروج و زوال کی منا زل سے گزرا۔ ان عوامل کا تجزیہ اس اعتبار سے اہمیت کا حامل ہے کہ اس اخبار کی زندگی کے اُتار چڑھا ؤ پنجاب کی سیاسی تا ریخ کے مد و جزر سے وابستہ رہے۔ انقلابکا جب آغاز ہوا تو اسے اقبال کی فکری رہنما ئی اور اخلاقی تا ئید میسر تھی، لیکن اسے مالی اور سیاسی استحکام یو نینسٹ پارٹی نے فراہم کیا تھا۔ پنجاب میں مسلمانوں کی اکثریت تھی لیکن معا ہدۂ لکھنٔو سے ان کی اکثریت بے اثر ہو گئی۔ پنجاب میں اقتصادی، سیاسی اداروں اور مختلف شعبوں میں ہندو اور سکھ اقلیتوں کی بالا دستی تھی اور وہ مسلمانوں کی ترقی کی راہ میں رُکاوٹ تھی۔ انقلابنے ابتدا ہی سے مسلمانوں کے حقوق کی جنگ لڑی اور مقبولیت حا صل کی۔</p>
			<p>کا نگرس قا ئدین نے سا ئمن کمیشن کے مقابلے میں ۱۹ مئی ۱۹۲۸ئ کو بمبئی میں آل پا رٹیز کا نفرنس منعقد کی جس میں ہندوستان کا آئندہ دستور وضع کرنے کے لیے ایک ذیلی جما عت مر تب کی۔ اس کے صدر موتی لال نہروتھے اوردیگرارکان میں سر علی امام، شعیب قریشی، ایم۔ ایس آنپے، ایم۔ آرجیکر، جی۔ آرپردھان، سردار منگل سنگھ، سر تیج بہادر سیرو، ایم۔ این جوشی اور سبھاش چندر بوس تھے۔</p>
			<p>انقلاب نے ۱۲ اگست ۱۹۲۸ئ کو ایک خاص نمبر شائع کیا جس میں ہندوؤں اور مسلمانوں کے درمیان مفا ہمتی تجا ویز پر سیر حا صل گفتگو کی گئی تھی۔ اس نمبر میں میثا قِ لکھنؤ، میثا قِ بنگال، میثا قِ لا جیت اور انصاری اور مختلف ادوار میں پیش کی گئی مسلم رہنماؤں کی تجا ویز شامل تھیں۔ </p>
			<p>۱۵ اگست ۱۹۲۸ئ میں جب نہرو رپورٹ منظرِ عام پر آئی تو وہ مسلمانا نِ ہند کی توقعات پر پوری نہ اُتری اوردر حقیقت نہرو رپورٹ کے ذریعے ہندو اکثریت کے غلبے کا آئینی خاکہ وضع کیا گیا تھا۔ رپورٹ کے اہم نکات درج ذیل ہیں:</p>
			<list>
				<li>ملک بھر میں بلا امتیاز مخلوط انتخاب رائج کرنے پر زور دیا گیا۔</li>
				<li>سندھ کی بمبئی سے علیحدگی اور الگ صوبہ بنا نے کی تا ئید کی گئی بشرطیکہ مجوزہ صوبہ اپنا اقتصادی بو جھ اُٹھانے والا ہو۔</li>
				<li>بنگال اور پنجاب میں مسلمانوں کو آبادی کے تنا سب سے نما ئندگی دینے سے انکار کیا گیا۔</li>
				<li>ملک میں وفاقی طرز کی بجا ئے وحدانی طر زِ حکومت کی سفارش کی گئی۔</li>
				<li>کامل آزادی کی بجا ئے درجۂ مستعمرات کے حصول کو نصب العین قراردیااور عورتوں کو نمائندگی کا حق دیا گیا۔</li>
			</list>
			<p>کا نگرس کے مجوزہ آئینی خاکے میں نام نہاد ہندی قو میت پر اس قدر زور دیا گیا تھا کہ مسلمانوں کے منفرد سیا سی حقوق کی سرے سے گنجا ئش نہ تھی۔ پنجاب کے خلافتی اور قو میت پرست رہنماؤں نے ۲۸ اگست کو لکھنؤ میں آل پا رٹیز کانفرنس میں شرکت کی اور نہرو رپورٹ کو تسلیم کر لیا۔ مسلم قا ئدین کا معتدل مزاج طبقہ جن میں مولانا شوکت علی، مولانا محمد علی جوہر، مو لانا شفیع داؤدی، شعیب قریشی اور جمعیت مر کزیہ خلافت اور جمعیتُ العلما کے اکابر شامل تھے، نہرو رپورٹ کے مخالف تھے۔</p>
			<p>مہر نے اس وقت نہرو رپورٹ کے خلاف اداریے لکھے۔ مدلل اور منطقی انداز سے اس کے مسلم ضرررساں پہلوؤںکا جا ئزہ لیا اور مسلم رائے عامہ کو بیدار کیا۔ انھوں نے اعداد و شمار کا سہارا لے کر رپورٹ کی مسلم دُشمنی کو آشکار کیا۔</p>
			<p>مسلم قیادت کا ایک حصہ، جس میں جناح اور مولانا محمد علی شامل تھے، رپورٹ میں آئینی ترامیم کے ذریعے مسلم مفادات کی تحفیظ کے ساتھ مخلوط انتخاب قبول کرنے پر آمادہ تھا، لیکن کا نگرس اور ہندو مہا سبھا اس رپورٹ کو حر فِ آخر تصور کرتی تھی اور کسی ترمیم کو قبول کرنے پر آمادہ نہ تھی۔</p>
			<p>مہر نے اس دور میں تا ریخ ساز کردار انجام دیا۔ آپ کے نزدیک مخلوط انتخاب کسی صورت میں بھی قابلِ قبول نہ تھا۔ اس کے علاوہ آپ نے اپنے اداریوں اور مضا مین میں رپورٹ کا تا رو پود بکھیر کر رکھ دیا۔ نہرو رپورٹ کی مخالفت نے انقلابکی ساکھ جما ئی اور مقبولیت میں اضافہ کیا۔</p>
			<p>نہرو رپورٹ کے متعلق مو لانا محمد علی نے ۱۰ دسمبر ۱۹۲۸ئ کو پٹنہ کے ایک جلسہ میں فرمایا: </p>
			<blockquote>
				<p>ایسٹ انڈیا کمپنی کے عہد میں جب منادی دی جا تی تھی تو مناد پکارتا تھا کہ خلقت خدا کی، ملک با دشاہ کا، حکم کمپنی بہادر کا لیکن نہرو رپورٹ کا ملخص یہ ہے کہ خلقت خدا کی، ملک وائسرائے کا یا پارلیمنٹ کا اور حکم ہندو مہا سبھا کا۔ درجۂ مستعمرات تسلیم کر لینے اور اس میں بھی مسلما نوں کے تحفظِ حقوق سے انکار کر دینے کے بھی وہی معنی ہیں۔</p>
			</blockquote>
			<p>نہرو رپورٹ کی اشاعت کے بعدانقلابمیں مسلما نوں کا ردِعمل مختلف انداز میں ظا ہر ہوا۔ مرتضیٰ احمد خاں مے کش نے دسمبر ۱۹۲۸ئ میںانقلابمیں ایک سلسلۂ مضا مین، ”ہندی مسلما نوں کے لیے الگ وطن“، کے عنوان سے شائع کیا۔ ان مضامین میں انھوں نے شمال مغربی مسلم اکثریتی صو بوں پر مبنی مسلم مملکت کے قیام پر زور دیا۔ مے کش نے ۱۹ دسمبر ۱۹۲۸ئ کے انقلاب میں لکھا:</p>
			<blockquote>
				<p>ان حا لات کے اندر یہ اشد ضروری ہے کہ مسلمانا نِ ہند کے لیے بھی ایک ایسا وطن پیدا کیا جائے جسے وہ اپنا گھر سمجھیں اور جہاں رہ کر وہ اپنی تہذیب، اپنے افکار اور اپنے تمدن و معاشرت کو اپنی منشا اور خوا ہشات کے مطا بق ترقی دے سکیں۔ پھر کیا وجہ ہے کہ ہندو ستان کے مسلما نوں کو بھی اس سر زمین میں ایک الگ وطن نہ دیا جا ئے۔ مسلما نا نِ ہند کے لیے وطن پیدا کرنے کے واسطے کسی بڑی جستجو کی ضرورت نہیں۔ صرف صوبہ پنجاب، سرحد، سندھ اور بلوچستان کو یک جا تصور کر کے مسلما نا نِ ہند کے لیے ایک بنا بنا یا وطن مل سکتا ہے۔</p>
			</blockquote>
			<p>اقبال نے ۳۰ دسمبر ۱۹۳۰ئ کو خطبۂ الٰہ آباد پیش کیا تو اس کا اردو ترجمہ مہر نے کیا تھا اور مو لوی محمد یعقوب ایم ایل اے سکریٹری مسلم لیگ نے حا ضرین کو اردو ترجمہ سنا یا۔ یہ ترجمہ ۲ جنوری ۱۹۳۱ئ کوانقلاب میں شائع ہوا۔</p>
			<p>اقبال نے فر ما یا تھا:</p>
			<blockquote>
				<p>میں پنجاب، شمال مغربی صوبۂ سر حد، سندھ اور بلو چستان کو ایک ریاست میں ضم ہو تے دیکھنا چاہتا ہوں۔ خود اختیاری حکومت یا تو سلطنتِ بر طا نیہ کے اندر ہو یا سلطنتِ بر طا نیہ کی حدود سے با ہر ہو، شمال مغربی ہند میں مسلما نوں کی آخری منزل نظر آ تی ہے۔</p>
			</blockquote>
			<p>اقبال کی مجوزہ ریاست میں بنگال شامل نہ تھا۔ آپ نے فرمایا:</p>
			<blockquote>
				<p>قسمتِ انبالہ اور چند ایسے اضلاع جہاں غیر مسلم اکثریت، نکال دینے سے یہ کم وسعت اور زیادہ مسلم آبادی کا علاقہ بن جا ئے گا۔ مجوزہ انتظام سے غیر مسلم اقلیتوں کی حفاظت کا بہتر انتظام ممکن ہو گا۔ اس تصور سے ہندوؤں یا انگریزوں کو پریشان ہو نے کی ضرورت نہیں۔</p>
			</blockquote>
			<p>سندھ کی بمبئی پر یذیڈنسی سے الگ ہونے کے بارے میں اقبال نے اسی خطبے میں فرمایا:</p>
			<blockquote>
				<p>سندھ کی پشت ہند کی جانب اور چہرہ وسط ایشیا کی طرف ہے۔ مزید یہ کہ اس کے زرعی مسائل، جن سے حکومتِ بمبئی کو کوئی ہمدردی نہیں اور لا محدود تجارتی امکانات کے پیشِ نظر کراچی ترقی پا کرہند کا دوسرا دارا لحکومت بن جا ئے گا۔ میں اسے غیر منا سب سمجھتا ہوں کہ اسے (سندھ)ایک ایسی پر یزیڈنسی سے وابستہ رکھا جا ئے جس کا رویہ آج تو دوستانہ ہے لیکن تھوڑے عرصے ہی بعد اس کا رویہ مخا صمانہ ہو نے کا امکان ہے۔</p>
			</blockquote>
			<p>اقبال کے خطبۂ الٰہ آباد سے مسلما نوں پر تو کو ئی خاص اثر نہ ہوا لیکن ہندو سیا ست دانوں اور اخبارات نے اس کی مخا لفت میں ایک طو فان کھڑا کر دیا۔ شمال مغربی ہند میں مسلما نوں کی الگ ریاست کا تصور ہند وؤں کے لیے نا قا بلِ بر داشت تھا۔ یہ نام نہاد ہندی قو میت کے منا فی تھا اور بھا رت ما تا کے ٹکڑے ٹکڑے کر دینے کے مترادف تھا۔ ہندو اخبارات اور معتر ضین کے جواب کے لیے انقلابکے صفحات تھے۔ مہر نے ۲۲ جنوری ۱۹۳۱ئ کے ایک اداریے میں لکھا:</p>
			<blockquote>
				<p>اگر مسلما نوں کے مطا لبات جو اقلِ قلیل ہیں، منظور کر لیے جا ئیںتو اس کا لازمی نتیجہ یہ ہو گا کہ پنجاب، صوبۂ سرحد، بلو چستان اور سندھ میں وہ اپنی اکثریت کی وجہ سے غالب رہیں گے اور ہندو ستان بھر کی ہندو اکثریت ان کے اس غلبہ و اقتدار میں دست اندازی نہ کر سکے گی۔ علامہ اقبال بھی اس کے سوا اور کچھ نہیں چا ہتے۔ انھوں نے صرف اتنا اضا فہ فر ما یاہے کہ یہ اسلامی صوبے متحد ہو کر ایک اسلامی سلطنت کے قیام کا نصب العین کسی بھی طرح غیر حق بجانب قرار نہیں دیا جا سکتا۔</p>
			</blockquote>
			<p>انقلابکے ۱۵ جنوری ۱۹۳۱ئ کے اداریے میں مہر نے لکھا:</p>
			<blockquote>
				<p>ہندو چا ہتے تھے کہ مسلمان ’قو میت و جمہوریت‘ کے ان فریب کارانہ دعا وی کے ’حشیش‘ سے مد ہوش رہیں جو ہر ہندو کی زبان کا ما یۂ گفتار ہے۔ وہ چا ہتے تھے کہ مسلمان ہندوستان میں اپنی قومی تقدیر سے آشنا نہ ہوں۔ ہندوؤں کے گا نٹھے ہو ئے منصوبوں کے نتائج و عواقب سے آشنا نہ ہوں۔ سمجھتے ہیں کہ ہندو قوم جو کچھ کر رہی ہے ’قومیت و جمہوریت. کے لیے کر رہی ہے اور اسی طرح چپ چاپ ہندوستان میں ہندو راج قائم ہو جا ئے گا لیکن حضرت علامہ اقبال کی حق پرست آواز نے ہندو سلطنت، ہندو راج اور ہندو حکومت کے حصار کا طلسمِ با طل توڑ ڈالاہے۔</p>
			</blockquote>
			<p>مہر نے ایک اداریے میں شمال مغربی صو بوں کی مردم شماری کے ذریعے مسلم اور غیر مسلم آبادی کا تعین کیا اور یہ ثابت کیا کہ ضلع انبالہ کی عدم شمولیت کے نتیجے میں مسلم آبادی اس خطے میں ۶۲فی صد سے بڑھ کر ۶۷ فی صد ہو تی اور ہندو آبادی کی شرح ۲۸ فی صد سے کم ہو کر ۲۲ فی صد رہ جاتی جبکہ سکھ آبادی ۱۰ فی صد رہتی۔ اگر دریائے ستلج کو پنجاب کی آخری حد قرار دیا جاتا جیسا کہ سکھ عہدمیں تھا تو مسلم آبادی کا تناسب بڑھ جا تا اور پنجاب کو قدرتی سر حد میسر آتی۔</p>
			<p>آل انڈیا مسلم کانفرنس ۳۱ دسمبر ۱۹۲۸ئ کو وجود میں آئی۔ اس کی تاسیس میں میاں فضل حسین کا ہاتھ تھا۔ آل انڈیا مسلم لیگ کے غیر مو ٔثر ہونے کی بنا پر مسلم کانفرنس نے سیاسی خلا کو پُر کرنے کی کوشش کی لیکن یہ ان معنوں میں سیاسی جما عت نہ تھی جیسی کا نگر س یا مسلم لیگ تھیں۔ یہ زیادہ سے زیادہ ان ہم خیال مسلم اشرافیہ کا گروہ تھا جو مسلم مفادات کے تحفظ کے لیے مسلم کا نفرنس کے پلیٹ فارم پر جمع ہو گئے تھے۔ میاں فضل حسین سیاست میں عوام کی شمولیت کے قائل نہ تھے۔ ان کے نزدیک سیاست شطرنج کے کھیل کی مانند تھی۔ پنجاب میں یو نینسٹ پارٹی بھی عوامی جما عت نہ تھی اور پنجاب اسمبلی کے با ہر اس کا وجود نہ تھا۔ جنوری ۱۹۳۲ئ میں اقبال مسلم کانفرنس کے صدر منتخب ہوئے۔</p>
			<p>آل انڈیا مسلم کا نفرنس کا سالانہ اجلاس مارچ ۱۹۳۲ئ میں لاہور میں ہونے والا تھا۔ مہر نے انقلاب کے اداریوں میں اقبال کی حما یت کی اور ان کی سر کر دگی میں مسلما نوں کے سیاسی مسائل کے حل پر زور دیا۔ مہر نے ۱۶ جنوری ۱۹۳۲ئ کے اداریے میں لکھا:</p>
			<blockquote>
				<p>خوش قسمتی سے ہمیں کا نفرنس کے اجلاس کی صدارت کے لیے حضرت علامہ اقبال کی سی شخصیت میسر آگئی ہے اور ہمیں کامل اُمید ہے کہ حضرت ممدوح اس نازک وقت میں مسلمانوں کی صحیح رہنما ئی فر مائیں گے اور آپ کا پیغامِ عمل مسلمان نوجوانوں کی رگوں میں خونِ تازہ کی لہر دوڑا دے گا۔ مسلما نانِ ہند کو چا ہیے کہ اس کانفرنس کو کا میاب بنا نے میں کو ئی کسر اُٹھا نہ رکھیں۔</p>
			</blockquote>
			<p>مہر نے ۱۰ مارچ ۱۹۳۲ئ کو مجوزہ کانفرنس کے بارے میں اداریے میں لکھا:</p>
			<blockquote>
				<p>قارئین کرام کو معلوم ہے کہ اس کانفرنس کی صدارت حضرت علامہ اقبال نے منظور فر ما ئی ہے۔ الٰہ آباد مسلم لیگ کے بعد یہ دوسرا مو قع ہے کہ مسلما نانِ ہند کو حضرت علامہ کے پا کیزہ خیالات سننے کا فخر حا صل ہو گا۔ آپ کانفرنس کا خطبہ تحریر فرما رہے ہیں جس میں آپ مسلمانوں کے لیے ایک صاف اور واضح را ہِ عمل کی تلقین فر مائیں گے۔ اس کے علاوہ ہندوستان بھر کے مسلمان اکابرین اس موقع پر جمع ہو کر اپنے اپنے خیالات مسلمانوں کے سامنے پیش کریں گے۔ ملتِ اسلامیہ آج کل انتہا ئی ہیجان و اضطراب میں مبتلا ہے۔ نہ کانگرس نے اس کے حقوق تسلیم کیے ہیں نہ حکومت نے ان کے حق میں کو ئی اعلان کیا ہے۔ ایسی صورت میں اس کے سوا کو ئی چارہ نہیں کہ ہر خیال اور ہر عقیدے کے مسلمان متحد ہو کر بیٹھیں اور اپنی ایک تنظیم کا لو ہا حکومت اور ہنود دونوں سے منوا سکیں۔</p>
			</blockquote>
			<p>ارچ ۱۹۳۲ئ کو مسلم کانفرنس کا سالانہ جلسہ ہوا۔ مہر نے اقبال کے خطبۂ صدارت کے متعلق ۲۴ مارچ ۱۹۳۲ئ کے اداریے میں لکھا:</p>
			<blockquote>
				<p>حضرت علامہ اقبال نے مسلم کا نفرنس کے صدر کی حیثیت میں جو خطبہ ارشاد فر مایا، وہ حضرتِ ممدوح کے خطبۂ لیگ کی طرح خطباتِ صدارت کی تاریخ میں با لکل یگانہ حیثیت رکھتا ہے اور حضرت علامہ کی ذاتِ گرامی سے ہر مسلمان کو ایسے ہی خطبے کی توقع تھی۔ خطبے کے مختلف پہلوؤں پر مفصل بحث کا یہ مو قع نہیں۔ اس کا ہر حصہ ضروری ہے۔ سیاسی صورتِ حالات، سرحد، کشمیراور تنظیمِ ملی کا پروگرام، خطبے کے یہ چار اجزا ہیں۔ اول الذکر تین اجزا کے متعلق تمام ضروری امور انتہا ئی صفائی کے ساتھ پیش کر دیے گئے ہیں۔ ذمہ دارانِ انتظام کی غلطیاں، مسلما نوں کے ترجما نوں کی لغزشیں اور عام مسلما نوں کے جذبات و احساسات۔</p>
			</blockquote>
			<p>مہر نے خطبۂ اقبال کا خلاصہ ان الفاظ میں پیش کیا تھا:</p>
			<blockquote>
				<p>ہما رے نزدیک حضرت علامہ کے خطبے کا ایک اہم حصہ وہ ہے جس میں حضرت مو صوف نے مو جودہ سیاسی صور تِ حال کی بحث کے نتا ئج پیش کیے ہیں مثلاً یہ کہ:</p>
				<list>
					<li>مسلمان برطانیہ کے اوضاع و اطوار سے بد ظن ہو رہے ہیں۔</li>
					<li>اکثر اشخاص کے دل میں یہ سوال پیدا ہو رہا ہے کہ کیا مسلم اقلیت کے لیے تیسری پارٹی کا وجود عناد کیش اکثریت کے خلاف کو ئی حقیقی تحفظ ہے؟</li>
					<li>انگلستان کا نظامِ حکومت پار ٹیوں کی اکثریت و اقلیت پر مبنی ہے، جو لوگ حکومت کے مصیبت خیز اوقات میں تعاون کرتے ہیں انھیں ہر لحظہ شبہ رہتا ہے کہ اگر اس مدت کے گزر جانے کے بعد انگلستان میں دوسری پارٹی بر سر اقتدار آئے گی تو وہ اس تعاون کو قا بلِ قدر سمجھے گی یا نہیں۔</li>
					<li>مسلما نوں کو کسی ایک پارٹی پر بھروسہ نہیں کرنا چا ہیے بلکہ ایک ایسی پا لیسی وضع کرنی چاہیے جو بالغ نظرانہ اسلامی مفاد پر مبنی ہو اور جس سے بر طانیہ کے تمام باشندوںپر اثر پڑے۔</li>
					<li>حکومتِ بر طانیہ کا دعویٰ ہمیشہ یہ رہا کہ وہ ہندوستان میں توازن قائم رکھنے کے لیے مو جود ہے لیکن موجودہ رویے سے ظاہر ہو تا ہے کہ ایک غیر جانبدار ثالث کی حیثیت سے رہنے کی نیت نہیں رکھتی۔
					</li>
					<li>اکثریت ہما رے پیش کردہ تحفظات کو تسلیم کرنے پر آمادہ نہیں۔ حکومت کی روش سے ظاہر ہوتا ہے کہ وہ قدیم بر طانوی جرأت و دیانت کی جگہ متزلزل و غیر مستقل حکمتِ عملی پر آگئی ہے جس پر کوئی اعتماد نہیںکر سکتا۔</li>
					<li>مسلمان یہ غور کرنے پر مجبور ہو گئے کہ ان کی مو جودہ پا لیسی سے انگریز وں کی مشکلات تو دور ہو گئیں لیکن مسلمانوں کے لیے کو ئی مفید نتیجہ مرتب نہ ہو سکا۔</li>
				</list>
			</blockquote>
			<p>آخر میں حضرت ممدوح نے فرمایا:</p>
			<blockquote>
				<p>اگر تم موجودہ حکمتِ عملی کو ترک کر دینے کا فیصلہ کرو تو تمھارا قومی فرض ہو گا کہ ساری قوم کو ایثار کے لیے تیارکردو، جس کے بغیر کوئی خوددار قوم عزت کی زندگی بسر نہیں کر سکتی۔ ہندوستان کے مسلما نوں کی تاریخ میں نازُک وقت آپہنچاہے، اپنا فرض ادا کرو یا مٹ جاؤ۔
			دیکھنا یہ ہے کہ کیا کانفرنس ادائے فرض کے لیے اُٹھے گی؟</p>
			</blockquote>
			<p>انقلاب نے مسلم کا نفرنس کے سالانہ اجلاس منعقدہ لاہور میں بڑھ چڑھ کر حصہ لیا تھا۔ ۲۱ مارچ ۱۹۳۲ئ کو اخبار کا خصوصی شمارہ چھپا جس میں اقبال کا خطبۂ صدارت اور آل انڈیا مسلم یو تھ کا نفرنس کے صدر حاجی عبدللہ ہارون کا خطبہ شامل تھا۔</p>
			<p>اس زمانے میں اقبال مہرو سالک کے سیاسی و فکری مرشد تھے لیکن ان کے مالی مفادات یو نینسٹ پارٹی سے منسلک تھے اور اس پارٹی کی قیادت کے مسلم لیگ سے اختلافات کھل کر سامنے نہ آئے تھے اس لیے مہر اور سالک مسلمانوں کے عمومی مسائل کے حل کے لیے مسلم لیگ کی حما یت کر تے تھے۔ تاہم دو باتوں میں وہ میاں فضل حسین کے ہم نوا تھے اور اس پر کسی انحراف پر آمادہ نہ تھے۔ ایک جدا گانہ انتخاب اور دوسرابنگال اور پنجاب میں آبادی کے تناسب سے مجالسِ قانون ساز میں نما ئندگی کا مسئلہ تھا۔ دوسری گول میز کا نفرنس کے بعد میاں فضل حسین کی در پردہ کو شش کے نتیجے میں بر طانوی وزیرِ اعظم ریمزے میکڈونلڈ نے پنجاب اور بنگال میں مسلم اکثریت تسلیم کر لی تھی لیکن یہ اکثریت ان کی آبادی کے تناسب سے نہ تھی۔ پنجاب میںسکھوں کو ان کی آبادی سے زیادہ حقِ نما ئندگی میسر تھا اور یہ مسلمانوں کے لیے پریشان کن صورتِ حال تھی۔ پنجاب اسمبلی میں مسلمانوں کی معمولی اکثریت نے یو نینسٹ پارٹی کے قدم جما دیے اور انھوں نے نہ تو شہروں سے اُبھرنے والے متوسط طبقے کے سماجی اور سیاسی شعور کو پھلنے پھولنے دیا اور نہ ہی سیاسی بیداری کو اُبھرنے دیا۔</p>
			<p>یو نینسٹ پارٹی اقتدار پرست، رجعت پسندزمیندد اروں اور جا گیرداروں کا سیاسی گروہ تھا جو اقتدار میں رہنے کے لیے انگریزوں کی سر پرستی کا محتاج تھا۔ انھیں ہم خیال ہندو اور سکھ قا ئدین کا تعاون میسر تھا جن کی مدد سے انھوں نے پنجاب اسمبلی میں اکثریت حا صل کر لی تھی۔</p>
			<p>قا ئدِ اعظم اپریل ۱۹۳۶ئ میں جب لا ہور تشریف لائے تو ان کے پیشِ نظر ۱۹۳۷ئ کے انتخابات تھے جو ۱۹۳۵ئ کی دستوری اصلا حات کے بعد منعقد ہونے والے تھے۔ لاہور میں جناح نے میاں فضل حسین سے ملاقات کی اور مجوزہ انتخابات میں تعاون کے طلب گار ہوئے۔ میاں صا حب نے مسلم لیگ کی پنجاب میں انتخابی عمل میں شمو لیت کی شدید مخالفت کی اور انتخابی تعاون سے انکار کیا۔ جناح، یکم مئی ۱۹۳۶ئ کواقبال سے ملے تو آپ نے نہ صرف جناح کی قیادت کو قبول کر لیا بلکہ مسلم لیگ سے بھر پور تعاون کیا۔ مو لانا ظفر علی خان نے بھی مسلم لیگ کا ساتھ دیا اور نیلی پوش تنظیم کو مسلم لیگ میں ضم کر دیا۔</p>
			<p>یونینسٹ پارٹی کی قیادت جب تک مسلم لیگ کی مخا لفت میں کھل کر سامنے نہ آئی مدیرانقلاب منقار زیرِ پر رہے لیکن مخالفت کا آغاز ہو تے ہی مدیرانِ انقلاب یو نینسٹ پارٹی کا حقِ نمک ادا کرنے کے لیے میدان میں کُود پڑے۔ ۱۲ مئی ۱۹۳۶ئ کو اقبال نے ایک بیان میں یونینسٹ پارٹی کی رجعت پسندی اور منافقت کو طشت از بام کیا تو انقلاب نے اس بیان کو شائع تک نہ کیا۔ ۱۸ مدیرانِ انقلاب اقبال کو اپنا سیاسی اور فکری مرشد تسلیم کرتے تھے لیکن انہوں نے اس بیان کو انقلابکے صفحات میں جگہ تک نہ دی۔ مہر نے ۱۵ مئی،۱۷ مئی اور ۲۴ مئی ۱۹۳۶ئ کے اداریوں میں اس کا جواب لکھا۔</p>
			<p>ان کے نزدیک مسلم لیگ کی آنے والے انتخابات میں شمولیت اور یو نینسٹ پارٹی کی مخالفت ”مسٹر جناح کی سعی کو عناصرِ افتراق کی تقویت کے سوا اور کیا قرار دے سکتے ہیں“۔ مسلم لیگ کی تنظیمِِ نو اور مسلمانانِ ہند کو متحد و منظم کرنے کے متعلق مہر کا تبصرہ یہ تھا کہ ”داخلی کش مکش بر پا کریں اور ایک دوسرے سے لڑائی چھیڑ کر اپنی قوتوں اور مسلمانوں کے مستقبل کو نقصان پہنچائیں“۔</p>
			<p>مسلم لیگ کی تنظیمِ نَو مسلمانا نِ ہند کی سیاست میں نئے دور کا آغاز تھا۔ یو نینسٹ پارٹی زمانے کے بدلتے منا ظر میں اپنی افادیت کھو رہی تھی۔ عوام کے سیاسی شعور کی بیداری اور کاروبارِ سیاست میں ان کی شمولیت وقت کی اہم ضرورت تھی۔ ہندو ستان میں بر طانوی اقتدار سیاسی تحریکات اورآئینی اصلاحات کے نفاذ کے بعد کمزور ہو رہا تھا۔ اس وقت مسلمانوں کو ایک ملک گیر سیاسی تنظیم کی ضرورت تھی جو کا نگرس اور دیگر ہندو فرقہ پرست تنظیموں کا مقابلہ کرتی اور اکھنڈ بھارت کے خواب کو پریشان کرتی۔ اگر وہ علا قائی تنظیموں کے زیرِ سایہ منتشر و درماندہ رہتے تو بر طانوی سامراج اور ’’ہندو کانگرس ‘‘کے طا غوتی عزائم کا مقابلہ نہ کر پاتے۔</p>
			<p>میاں فضل حسین ۹ جو لائی ۱۹۳۶ئ کو انتقال کر گئے۔ انتقال سے قبل میاں صاحب آئندہ انتخابات کے لیے یو نینسٹ پا رٹی کی قیادت تیار کر چکے تھے۔ ان کے جانشین سردار سکندر حیات مختلف ڈھب کے آدمی تھے۔ ۱۹۳۷ئ کے انتخابات یو نینسٹ پارٹی کا نقطۂ عروج تھے۔ پنجاب اسمبلی میں یہ اکثریتی جماعت بن کر اُبھری۔ مدیرانِ انقلاب نے بھی خوب حقِ نمک ادا کیا۔ پنجاب میں مسلم لیگ بے سرو سا مانی کے عالم میں تھی اور مدیرانِ انقلاب کی پھبتیوں اور تنقید کی سزا وار ٹھہری۔</p>
			<p>جنوری ۱۹۳۷ئ کے انتخا بات میں کانگرس نے چھ صوبوں میں واضح اکثریت حا صل کی۔ مسلم لیگ مسلم اقلیتی صو بوں میں خا صی کامیاب رہی لیکن مسلم اکثریتی صوبوں میں نا کام رہی۔ انتخا بات جیتنے کے بعد کانگرس کے صدر جوا ہر لال نہرو نے جا رحا نہ رویہ اپنایا اور اس کا اظہار مختلف سطحوںپر ہوا۔ نہرو مسلمانوں کے منفرد سیاسی حقوق اور جدا گانہ تشخص کے مخا لف تھے۔ وہ ہندی قو میت، مغربی جمہو ریت اور سو شلزم پر یقین رکھتے تھے۔ مغربی طر زِ جمہوریت کے وہ اس لیے خوا ہاں تھے کہ اس کے بلا امتیاز نفاذ سے ہندو غلبے کی راہ ہموار ہوتی تھی۔ ہندوستان جیسے ملک میں جہاں مذہبی، لسانی اور نسلی اختلافات بہت نما یاں تھے، وہاں نہ تو ہندی قومیت کا تصور کامیاب ہو سکتا تھا اور نہ ہی مغربی جمہوریت کا بلا ترمیم نفاذ کا میابی کا ضا من بن سکتا تھا۔</p>
			<p>صوبۂ سر حد میں کانگرس اقلیتی پار ٹی تھی لیکن وہاں کانگرس خان برادران کے تعاون سے جوڑ توڑ کے ذریعے اپنی حکومت بنانے میں کا میاب ہو گئی۔ کانگرس کی نظریں سندھ پر تھیں اور سندھ میں ریشہ دوانیوں کا سلسلہ جا ری تھا۔ کانگرس نے مسلم لیگ کو نظر انداز کرتے ہوئے مسلم را بطۂ عوام مہم شروع کی۔ کانگرس کی جا رحیت اور مسلما نوں کے خلاف یلغار نے مسلم اکثریتی صو بوں کی قیادت کو مسلم لیگ کی چھتری تلے پناہ لینے پر مجبور کیا۔ چنا نچہ ۱۴ اکتوبر ۱۹۳۷ئ کے مسلم لیگ کے سا لانہ اجلاس منعقدہ لکھنؤ میں بنگال آسام اور پنجاب کے وزرائے اعظم نے نہ صرف شرکت کی بلکہ مسلم لیگ میں شمو لیت کا بھی اعلان کیا۔ مو لوی ابوالقاسم فضل حق، سرسعد اللہ خان اور سر سکندر حیات نے جناح اور لیگ کو بے پناہ تقویت بخشی۔ پرانے خلا فتی رہنما مو لانا شوکت علی اور ظفر علی خان بھی لیگ میں شامل ہو گئے۔</p>
			<p>سکندر حیات خان جناح کی عوامی مقبولیت اور مسلمانانِ ہند پر ان کے اثرو رسوخ سے بخوبی واقف تھے اور جناح سے بنا ئے رکھنے میں ہی عا فیت جانتے تھے۔ انھوں نے کا نگرسی یلغار کا مقابلہ کر نے کے لیے ”سکندر جناح پیکٹ“ کاسہارا لیا تھا لیکن وہ مسلم لیگ سے مخلص نہ تھے اور نہ ہی پنجاب میںمسلم لیگ کو فعال دیکھنا چا ہتے تھے۔ پنجاب اسمبلی میں مسلم لیگ کے واحد نما ئندے سے ان کی مخا صمت تھی۔ وہ ہر حال میں یونینسٹوں کی بالا دستی اور اقتدار کے خوا ہاں تھے۔</p>
			<p>جناح اس صورتِ حال سے بخوبی واقف تھے۔ لیکن کا نگرس کا مقابلہ اور بر طانیہ سے آزادی کی جنگ میں اپنی قوت مقامی مسلم قیادت سے ٹکرا کر بر باد نہیں کرنا چا ہتے تھے۔ وہ پنجاب اور بنگال کے مسلمان ووٹروں کی اہمیت سے بھی آگاہ تھے۔ انھیں آئندہ سیاسی جنگ میں بہر حال ان دو صو بوں کے عوام کو ساتھ ملانا تھا۔ پنجاب میں یو نینسٹوں سے برا ہِ راست ٹکرا ؤ کے بغیر وہ رفتہ رفتہ مسلم لیگ کی سیاسی قوت میں اضافہ اور اثرونفوذ بڑھا تے گئے۔ دوسری جنگِ عظیم کی وجہ سے مقررہ وقت پر انتخا بات تو نہ ہوئے لیکن لیگ ضمنی انتخابات میں مو ٔثر قوت بن کر اُبھرتی رہی۔</p>
			<p>اکتوبر ۱۹۳۷ئ سر سکندر حیات اور جناح کے در میان جو معا ہدہ ہوا تھا، اس کی ایک شق یہ تھی:</p>
			<blockquote>
				<p>سر سکندر حیات خان واپس پنجاب جا کراپنی پا رٹی کا ایک خاص اجلاس منعقد کریں گے جس میں پارٹی کے تمام مسلمان ممبروں کو جو ابھی تک مسلم لیگ کے ممبر نہیں بنے، ہدایت کریں گے کہ وہ سب مسلم لیگ کے حلف نامے پر دستخط کر کے مسلم لیگ میں شامل ہو جا ئیں۔ اندریں حالات وہ آل انڈیا مسلم لیگ کے مر کزی اور صو بائی بو رڈوں کے قواعد و ضوابط کی پا بندی کریں گے، لیکن یہ معا ہدہ یو نینسٹ پار ٹی کی مو جودہ کو لیشن پر اثر انداز نہیں ہو گا۔</p>
			</blockquote>
			<p>اس معاہدہ پر کسی دور میں بھی عمل نہیں ہوا۔ جب تک سر سکندر حیات زندہ رہے، انھوں نے معمولی اختلافات کے با وجود لیگی قیادت سے بنا ئے رکھی۔ لیکن معا ہدے کی مندرجہ بالا شق ایسا ٹائم بم تھی جس نے کسی مر حلے پر پھٹنا تھا اور لیگ اور یو نینسٹ پا رٹی کی راہیں جدا کرنا تھا۔</p>
			<p>پنجاب کی سیاسی تاریخ میں مسجد شہید گنج کا واقعہ ایسا تھاجس کے اثرات بر سوں پنجاب کی سیاست پر رہے۔ ۱۹۳۵ئ میں مسجد شہید گنج کا سکھوں کے ہا تھوں شہید ہونا اور یو نینسٹوں کی سکھوں کو اس اقدام سے روکنے میں ناکامی، یو نینسٹ پارٹی کی مسلما نوں میں غیر مقبولیت کا سبب بنی۔ مجلسِ احرارِ اسلام بھی مسجد شہید گنج کے ملبے تلے دب گئی اور ایک مقبول سیاسی جما عت کی حیثیت سے دوبارہ نہ اُبھر سکی۔</p>
			<p>دوسرا اہم واقعہ ۲۳ مارچ ۱۹۴۰ئ کو آل انڈیا مسلم لیگ کے سالانہ جلسے منعقدہ لا ہور میں قرار دادِ پاکستان کا منظور ہو نا تھا۔ اس کے بعد مسلم لیگ پنجاب میں مقبول اور مؤ ثر ہو تی گئی اور یو نینسٹ پا رٹی نمک کے تودے کی مانند سیاست کے دریا میں پگھلتی چلی گئی۔ دسمبر ۱۹۴۲ئ میں سر سکندر حیات خان کی اچانک موت یونینسٹ پارٹی کے لیے بہت بڑا دھچکا تھا۔ ان کے جانشین سر خضر حیات ٹوانہ نہ تو عوام میں اس قدر مقبول تھے اور نہ انھیں اپنے پیشرو جیسا تدبر، سیاسی بصیرت اور دور اندیشی میسر تھی۔ انھوں نے ظاہری احتیاط کے تقا ضوں کو بالائے طاق رکھ کر آویزش کی راہ اپنائی۔ انھیں اندازہ نہ تھا کہ مسلم لیگ پنجاب میں ۳۷-۱۹۳۶ئ کے دورِ کسمپرسی سے نکل کر ایک مضبوط اور توانا جما عت بن چکی تھی۔</p>
			<p> کے آغاز میں جناح نے مناسب سمجھا کہ یو نینسٹ پا رٹی کی منا فقت کا پردہ چاک کیا جا ئے اور سکندر جناح معا ہدے کے تحت مسلمان یو نینسٹ اراکینِ پنجاب اسمبلی کو مسلم لیگ میں شامل کیا جائے۔ جناح نے فر ما یا کہ کو ئی شخص بیک وقت دو جما عتوں کا وفادار نہیں رہ سکتا۔ انھوں نے مطالبہ کیا کہ یو نینسٹ پا رٹی کا نام ترک کے ’’مسلم لیگ کو لیشن پارٹی ‘‘ کا نام اختیار کیا جا ئے۔</p>
			<p>خضر حیات نے سکندر جناح معا ہدے کا سہارا لیتے ہو ئے دعویٰ کیا کہ وہ بیک وقت یونینسٹ اور مسلم لیگی تھے۔ انھوں فر مایا کہ معاہدے کی رُو سے پنجاب وزارت یو نینسٹ کا لاحقہ بر قرار رکھے گی اور جناح صوبا ئی معا ملات میں مداخلت نہیں کریں گے۔ خضر حیات نے جس معا ہدے کا سہارا لیا تھا، اس پر سکندر حیات کے دور سے اس وقت تک عمل ہی نہیں ہوا تھا۔ جناح کو بجا طور پر خضر حیات خان کی بیان کردہ تعبیر سے اختلاف تھا۔ انھوں نے فر ما یا تھا کہ معا ہدہ برابر کی سطح کے لوگوں کے لوگوں کے درمیان ہو تا ہے۔ ”کسی لیڈر اور اس کے تابع فرمان کے درمیان کیسے معا ہدہ ممکن تھا“۔</p>
			<p>۱۹۴۴ئ میں پنجاب مسلم لیگ اس قدر توانا ہو چکی تھی کہ یو نینسٹ پارٹی کی با لا دستی اور اقتدار کو چیلنج کر سکے۔ وہ ایک خوابیدہ جما عت سے اُبھر کر عوامی تحریک کا رُوپ دھار چکی تھی۔ حصولِ پاکستان کے لیے یو نینسٹ پارٹی کی رفاقت کا بوجھ اُتارنے پر آمادہ تھی جو اس کے مقاصد کی راہ میں بڑی رُکاوٹ تھی۔ اس کے علاوہ مجوزہ مسلم ریاست میں پنجاب ایک اہم اکائی تھا۔ پنجابی مسلما نوں کی تا ئید و حما یت کے بغیر پا کستان کا قیام ممکن نہ تھا۔</p>
			<p>جناح کو بخوبی اندازہ تھا کہ یو نینسٹ پارٹی کی قیادت سے ٹکرا ؤ مسلم لیگ کے لیے سود مند ہو گا۔ یونینسٹ پارٹی اپنے تضادات، رجعت پسندی اور بر طانوی حکمرانوں پر انحصار کرنے کی بنا پر زوال پذیر ہوگی۔ ۲۰ اپریل ۱۹۴۴ئ کو جناح اور خضر حیات لا ہور میں ملے، لیکن جناح خضر کو قائل نہ کر سکے۔ مئی ۱۹۴۴ئ خضر حیات ٹوانہ مسلم لیگ سے نکال دیے گئے۔ اور عملاًسکندر جناح معا ہدہ ختم ہو گیا۔</p>
			<p>اس واقعہ کے بعد یو نینسٹ پارٹی تیزی سے زوال پذیر ہو ئی۔ اس کے ارکان مسلم لیگ میں شامل ہوتے گئے۔ یو نینسٹ پارٹی کو سر چھوٹو رام نے سہارا دیا تھا۔ یہ ہندو جاٹوں کے نما ئندہ تھے۔ وہ جب تک زندہ رہے یو نینسٹ پا رٹی کی پُر جوش وکالت کرتے رہے۔ جنوری ۱۹۴۵ئ میں ان کی وفات سے پارٹی کو شدید نقصان پہنچا۔</p>
			<p>انقلاب نے خضر اور لیگ تنا زعہ کے دوران خضر حیات کا ساتھ دیا اور اس طرح وہ خضر حیات اور یونینسٹوں کی عوام میں غیر مقبولیت کا بھی حصہ دار بنا۔ مہر نے یو نینسٹوں کے دفاع میں لکھا :</p>
			<blockquote>
				<p>تمام یو نینسٹ مسلمان پاکستان کو مسلمہ قومی نصب العین سمجھتے ہیں۔ وہ صوبے میں ایک پائیدار اور مو ٔثر وزارت بنا نا چا ہتے ہیں اور ایسی وزارت ان غیر مسلم عنا صر کے اشتراک ہی سے بن سکتی ہے جن کے مفاد مسلما نوں سے ملتے جلتے ہوں۔</p>
				<p>ملک خضر حیات خان اور ان کے ساتھی خود اس نظام سے با ہر نہیں ہوئے بلکہ انھیں زبر دستی نکالا گیا اور علت یہ نہیں تھی وہ پاکستان کے قومی نصب العین سے یا قومی تنظیم کی کسی اصل سے منحرف ہو گئے تھے۔ علت محض یہ تھی کہ وزارتی پارٹی کا نام ’’مسلم لیگ کو لیشن پارٹی‘‘ہو۔ یہ بھی نہیں کہ ملک خضر حیات خان کو اس نام سے اختلاف تھا۔ عذر محض یہ تھا کہ جو غیر مسلم عنا صر اس کولیشن میں شریک نہیں وہ اس نام کو نہیں مانتے۔</p>
			</blockquote>
			<p>پنجاب کی صور تِ حال مہر کے بیان کے مطابق اس قدر سادہ نہ تھی۔ دو نوں جما عتوں کے مقا صد میں جو اختلافات تھے وہ کسی نہ کسی مر حلے پر راستوں کی جدائی پر منتج ہوتے تھے۔ مدیرانِ انقلاب کی یو نینسٹ جماعت کی حمایت اس پارٹی کے لیے تو کیا سود مند ہوتی خود انقلابکے لیے نہا یت ضرر ساں ثابت ہوئی۔ اخبار کی اشاعت کم ہو تی گئی۔ مہر و سالک کی سیاسی بصیرت ایسی کشتی کو بچانے میں صرف ہوئی جس کا کھیون ہار اسے بیچ منجدھار ڈبونے کے درپے تھا۔ </p>
			<p>مہر پاکستان بننے کے مخالف نہ تھے۔ آپ نے مر غوب صدیقی کے خط کا ۱۹۶۶ئ کے غیر مطبوعہ خط میں جواب دیتے ہوئے لکھا:</p>
			<blockquote>
				<p>پاکستان کا مسئلہ معین صورت میں مارچ ۱۹۴۰ئ سے پیشِ نظر ہے۔ اس سے بیس سال پیشتر بیسیوں قومی، ملکی اور ملی مسا ئل سا منے آئے۔ مجھے یقین ہے کہ میرے مر جانے کے بعد بھی پاک و ہند کے مختلف گو شوں سے میرے کام کی شہادتیں ملیں گی۔ میں یہ بھی کہہ سکتا ہوں کہ خود پاکستان کے لیے کسی نے سب سے بڑھ کر کام کیا تو وہ میں ہوں، اس لیے کہ میرے اخبار میں یہ صدا پہلے پہل ۱۹۲۸ئ میں بلند ہو ئی تھی۔ پھر جب حضرت علامہ اقبال کا خطبۂ صدارت شائع ہوا تھا اور اس کے خلاف طو فان بر پا ہوا تھا، غیروں کا بھی اپنوں کا بھی، تو آپ نے اس طوفان کا مقابلہ نہیں کیا تھا، کیو نکہ آپ کا تو وجود بھی اس وقت نہ تھا۔</p>
				<p>پھر ۱۹۳۰ئ سے ۱۹۴۰ئ تک یہ سفینہ جن طوفانوں اور گر دابوں سے گزرا، اگر آپ سے پو چھا جائے تو ان کے بارے آپ کیا بتا ئیں گے۔ اکتوبر ۱۹۳۸ئ میں سندھ مسلم لیگ کا نفرنس کے خطبۂ استقبالیہ میں حاجی سیٹھ عبداللہ ہارون نے یہ صدا بلند کی تھی ۲۶ پھر آل انڈیا مسلم لیگ کمیٹی کی فارن کمیٹی جس کے صدر سیٹھ صا حب مر حوم تھے، پاکستان کا پہلا معین جغرا فیائی منصوبہ اس کمیٹی نے تیار کیا تھا، جس کے بعد اس معا ملے نے محسوس و مشہود عملی شکل اختیار کی۔ میں نے یہ داستان کبھی نہیں سنائی۔ جب کو ئی بالغ نظر شخص پا کستان کی تا ریخ لکھے گا اور وہ کم ازکم ۱۹۳۰ئ سے منظو ریِ قرارداد کی سر گذشت سامنے لا ئے گاتو اسے نظر اندز نہیں کر سکے گا۔</p>
			</blockquote>
			<p>مہر نے نو مبر ۱۹۳۸ئ سے فروری ۱۹۴۰ئ تک سر عبدللہ ہارون اور علی محمد راشدی کے ساتھ پاکستان اسکیمکی تدوین و ترتیب میں حصہ لیا تھا۔ مہر کی مرتب کردہ رپورٹ کی بنیاد پر مسلم لیگ کی مر کزی مجلسِ عاملہ نے مارچ ۱۹۴۰ئ میں قراردادِ پاکستان مرتب کی تھی۔</p>
			<p>انقلاب نے ۱۹۳۷ئ اور ۱۹۳۸ئ کے دوران پا کستان کی حمایت میں متعدد مضامین شائع کیے۔ ۱۱ جولائی ۱۹۳۹ئ کو مہر نے عبدللہ ہارون کے مالی تعاون سے ایک رسالہ بعنوان سیاسیاتِ اسلامیانِ ہندشائع کیا۔ اس کا مقصد بیرونِ ہند مسلم لیگ کا پیغام پھیلانا تھا۔ اس کا متعدد زبانوں میں ترجمہ کیا گیا اور اسلامی مما لک میں تقسیم کیا گیا۔</p>
			<p>مہر نے سیاسیات اسلامیانِ ہندکے متعلق مئی ۱۹۶۵ئ خط بنام محمد عالم مختارِ حق میں لکھا:
			سیا سیا تِ اسلامیانِ ہند با لکل غیر ممکن ہے کہ مل جا ئے۔ یہ میں نے ۱۹۴۰ئ میں لکھی تھی۔ مسلم لیگ کے شعبۂ خارجہ نے چھا پی۔ اب وہ نہ لیگ رہی، نہ اس کا شعبۂ خارجہ۔ کہاں سے ملے گی۔</p>
			<p>مہر نے اسے ۱۱ جولائی ۱۹۳۶ئ کو دفترِ امورِ خارجہ آل انڈیا مسلم لیگ (کراچی) کے تعاون سے چھپوایا تھا۔ مہر نے ابتدا میں اختصار کے ساتھ مسلما نوں کے عروج و زوال کی داستان بیان کی تھی۔ فصلِ دوم اور سوم میں آپ نے ان عوامل سے بحث کی تھی جو ہندوؤں اور مسلما نوں کی سیاسی راہیں جدا کرنے کا موجب بنے۔ ان ابواب میں آپ نے ہندوؤں کی تنگ نظری اور مہا تما گا ندھی کی منا فقانہ پالیسی کو مو ردِ الزام ٹھہرایا۔
			فصلِ چہارم میں تحریکِ خلافت کے دوران مسلمانوں کی قر با نیوں اور سر فروشانہ جدو جہد کا ذکر کیا تھا۔ مہر کو ہمیشہ یہ رنج رہا کہ جب تحریک کامیابی کے نزدیک پہنچی تو پنڈت مدن مو ہن مالویہ اور گاندھی جی نے اس کا خاتمہ کر کے اس کو نا قا بلِ تلافی نقصان پہنچایا۔</p>
			<p>فصلِ پنجم میں ۱۹۳۷ئ سے ۱۹۳۹ئ تک کے کا نگرسی راج میں مسلم تہذیب و ثقافت کو جو نقصانات ہوئے اور ہندو تہذیب و روایات کے احیائ کے لیے جو اقدامات کیے گئے ان کا جا ئزہ لیا۔ مہر نے بد لائل یہ ثابت کیا کہ کانگرس کا اقتدار عملاً ہندو راج تھا جس میں مسلمان دوسرے یا تیسرے درجے کے شہری تھے۔ اس میں مسلما نوں کے وقار، سیاسی اور تہذیبی وجود کی گنجائش نہ تھی۔ مسلمانوں کے ساتھ امتیازی سلوک نے مسلمانوں کی اکثریت کو قو میت کے تصور سے بر گشتہ کیا تھا۔</p>
			<p>مہر نے تحریکِ پاکستان کے سلسلے میں اپنی خدمات گنوانے کے لیے ۱۵ جون ۱۹۶۷ئ کے ایک غیر مطبوعہ خط بنام بشیر احمد ڈار میں لکھا:</p>
			<blockquote>
				<p>ان تمام مدعیانِ چراغ افروز یِ پا کستان کو یہ بھی خبر نہیں کہ میری زندگی کب سے اس جہاد کے لیے وقف ہو ئی اور معا ملہ کہاں تک پہنچ کر اتمام کو پہنچا۔ کیا یہ حقیقت کسی کو معلوم ہے کہ ۱۹۳۹ئ میں جب مسلم لیگ کی خارجہ کمیٹی بنی تھی اور دنیاے اسلام میں مسلما نانِ ہند کی حقیقی پو زیشن واضح کرنے کی ضرورت پیش آئی تو سب سے پہلا رسالہ مجھ سے ہی لکھوا یا گیا تھا۔ وہ چھپا ہوا مو جود ہے۔ کیا یہ معلوم ہے پاکستان کی پہلی اسکیم میری ہی کوشش سے تیار ہوئی تھی جس کا مسودہ اب بھی سید علی محمد راشدی کے پاس مو جود ہے۔ اسی کو دیکھ کر قا ئدِ اعظم اس طرف مائل ہوئے تھے۔ باقی رہا یہ امر کہ اس جہاد کو اتمام پر پہنچا کر میں نے تقسیمِ پنجاب و بنگال کی مخالفت ضرور کی۔ وہ پاکستان کی مخالفت نہ تھی۔ اور کوئی تھا ہی نہیں جو یہ کام انجام دے سکتا۔ نوائے وقت ۱۹۴۴ئ میں نکلا، ڈان ۱۹۴۶ئ میں، پاکستان ٹائمز ۱۹۴۷ئ میں، امروز ۱۹۴۸ئ میں۔</p>
			</blockquote>
			<p>مہر کی مسلم لیگ سے قربت سر عبداللہ ہارون کے دم سے تھی۔ عبداللہ ہارون اور سر سکندر حیات خان، مہر کے قدر دان تھے اور ان کی سیا سی بصیرت کے نہ صرف قائل تھے بلکہ وقتاً فوقتاً ان کی بصیرت اور ذہانت سے مستفید ہوتے تھے۔ ان حضرات کے انتقال کے بعد پنجاب کی مسلم لیگی قیادت سے مہر کے اختلافات بڑھتے رہے اور آپ سر خضر حیات ٹوانہ اور یونینسٹ پارٹی کے قریب تر ہوتے گئے۔ مہر نے جب مقامی مسلم لیگی قیادت جسے آپ’’ہمہ گیر نا لائق‘‘ قیادت قرار دیتے تھے، پر تنقید کی تو انھوں نے انقلاب کو پاکستان کا دشمن اور یونینسٹوں کا حاشیہ بر دار قرار دیا۔</p>
			<p>حکومتِ وقت کی مدح سرائی سے اخبار مالی فوائد تو سمیٹ لیتا ہے لیکن عوام میں مقبولیت کھو بیٹھتا ہے۔ پھر یو نینسٹ پا رٹی تو آزدی سے چند سال قبل ڈوبتا ہوا سورج تھی جس کی پوجا مہر و سالک کر رہےتھے۔ چناںچہ انقلاباور مہر نے حصولِ پاکستان کے لیے جو قابلِ قدر خدمات انجام دی تھیں وہ مخالفانہ پروپیگنڈے میں گہنا گئیں اور یو نینسٹوں کی حمایت نے انھیں عوام میں معتوب کر دیا۔</p>
			<p>دوسری جنگِ عظیم کے بعد برِ صغیر پاک و ہند میں جو سیاسی تبدیلیاں رونما ہوئیں ان میںدو باتیں ناگزیر تھیں۔ ایک یہ کہ بر طانوی سا مراج کے دن گنے جا چکے تھے اور حکومتِ بر طانیہ ہندو ستان پر حکمرانی کے لائق نہ رہی تھی۔ جنگ میں انگلستان فا تح بن کر اُبھرا تھا لیکن عالمی جنگ نے اس کا تمام کس بل نکال دیا تھا۔ معاشی اور سیاسی عوامل کی بنا پر ہندوستان پر حکمرانی اس کے بس کا روگ نہ تھا۔ دوسرا امر یہ تھا کہ پاکستان کا قیام نا گزیر تھا۔ تصو رِ پا کستان مسلما نا نِ ہند کی دلوں کی دھڑکن میں جا گزیں تھا اور ان کی امنگوں اور آرزوؤں کا محور تھا۔ اس سے رُو گر دانی نہ کا نگرسی قیادت کے بس میں تھی اور نہ بر طانوی حکمران اسے ٹال سکتے تھے۔ سر خضر حیات ٹوانہ کے نزدیک مستقبل قریب میں نہ تو بر طانوی اقتدار ختم ہونے والا تھا اور نہ پا کستان کا قیام ممکن تھا۔ وہ خود فریبی کے حصار میں گھرے ہوئے اور بر طانوی مفا دات کی پا سداری میں اس قدر مگن تھے کہ زمینی حقائق ان کی نگا ہوں سے اوجھل تھے۔</p>
			<p>مسلم لیگ نے ۴۶۔۱۹۴۵ئ کے الیکشن پاکستان کے حصول کے نام پر لڑے تھے اور اس میں اسے فقید المثال کا میا بی نصیب ہو ئی۔ پنجاب میں مسلم لیگ کو ۱۷۵ کے ایوان میں ۷۹ نشستیں حا صل ہو ئیں اور یونینسٹوں کے ۱۰ ارکان تھے۔ ان میں سے بیشتر ارکان مسلم لیگ سے ملنے کے لیے تیار تھے۔ غیر مسلم ارکان بھی یونینسٹ پارٹی کو داغِ مفا رقت دے چکے تھے۔ اس طرح بھان متی کا کنبہ بکھرنے والا تھا۔ اس شکست کے بعد سرخضر حیات ٹوانہ کو وزارتِ عظمیٰ سے مستعفی ہو جا نا چا ہیے تھا۔ وہ نہ صرف وزارتِ عظمیٰ سے چمٹے رہے بلکہ کانگرس اور اکا لی دل کے ساتھ مل کر انھوں نے نئی وزارت تشکیل دی۔ مہر کے نزدیک اس مسئلے کا حل یہ تھا:</p>
			<blockquote>
				<p>لیگ پا رٹی اصولاً وزارت بنا نے کی سب سے بڑھ کر حق دار ہے اس لیے کہ وہ اسمبلی کی سب سے بڑی پارٹی ہے اور اکثریت کی نما ئندہ ہے۔ باقی رہا دوسری پا رٹیوں سے گفتگو کا معا ملہ تو ہما رے نزدیک مسلما نوںکے نقطۂ نگاہ سے بہترین صورت یہ ہے کہ لیگ پا رٹی اور یو نینسٹ مسلمان مل جا ئیں اس لیے کہ اسلامی تنظیم کے اصول و مقا صد کے اعتبار سے ان میں کو ئی اختلاف نہیں۔ اس حالت میں دوسری غیر مسلم یا سیاسی پا رٹیوں سے جو گفت و شنید ہو گی اس میں مسلما نوں کے واضح مقا صد اور حیثیتِ کا رفرمائی ہر خطرے اور ہر خلا سے محفوظ رہے گی۔</p>
			</blockquote>
			<p>مسلم لیگ نے وزارت سازی کے لیے اکالی پا رٹی کے سردار اجل سنگھ اور گیا نی کرتار سنگھ سے مذاکرات کیے لیکن وہ کا میاب نہ ہو سکے۔ پنجاب کے اچھوت ارکان، عیسائی اور آزاد ارکان وزارت سازی کے لیے مسلم لیگ سے ملنے پر آمادہ تھے اور مسلم لیگ مطلوبہ اکثریت بھی حا صل کر لیتی لیکن انگریز گورنر نے مسلم لیگ کی وزارت نہ بننے دی۔ خضر حیات کو گورنر سر بر ٹرینڈ گلینسیِ <annotation lang="en">(Bertrand James Glancy)</annotation> کی آشیر باد حاصل تھی۔</p>
			<p>۵ مارچ ۱۹۴۶ئ کو یو نینسٹ پارٹی نے اکالی دل اور کا نگرس کے ساتھ مل کر وزارت تشکیل دی۔ مو لانا ابو الکلام آزاد کو بخوبی اندازہ تھا کہ خضر حیات ٹوانہ اور یو نینسٹ پارٹی مسلما نوں کا مسترد شدہ گروہ تھا۔ کانگرس، اکالی دل اور خضر حیات کے سا تھیوں میں صرف مسلم لیگ دشمنی کی قدر مشترک تھی۔ نہ ان کے سیاسی مقا صد ایک تھے نہ ہی ان کے اقتصادی منصو بوں میں اشتراک تھا۔</p>
			<p>مہر نے اس مو قع پر لکھا تھا:</p>
			<blockquote>
				<p>پنجاب میں جو وزارت بنی ہے اسے اس کا بڑے سے بڑا حامی بھی صحیح اور نما ئندہ قرار نہیں دے سکتا اس لیے کہ مسلما نوں کی ایک بڑی جما عت جس وزارت سے الگ ہو وہ کسی بھی حق دوست انسان کے نزدیک صحیح وزارت نہیں ہو سکتی۔ پنجاب میں مو جودہ دستور کے تحت اس قسم کی غیر طبعی حالت پہلی مر تبہ پیدا ہوئی ہے اور اس پر مسلما نوں میں تشویش و اضطراب یا غم و غصے کے جذبات پیدا ہو ئے ہیں تو انھیں کو ئی شخص نا واجب قرار نہیں دے سکتا۔</p>
			</blockquote>
			<p>مارچ ۱۹۴۶ئ میں قائم ہو نے والی وزارت سراسر کا نگرس اور اکالی دل کے رحم و کرم پر قائم تھی اور خضر حیات خان اور ان کے رفقا نہ صرف بے اثر ہو ئے بلکہ عملاً کا نگرس کے مر غانِ دست آموز ثابت ہو ئے۔ اس دور میں انتظا میہ کمزور ہو ئی اور قا نون شکنی عام ہو ئی۔ ہندو ؤ ں، سکھوں اور مسلمانوں نے بڑے پیما نے پر اسلحہ جمع کیا اور آئندہ فسادات کی تیا ریاں کیں۔</p>
			<p>جنوری ۱۹۴۷ئ خضر حکومت نے جلسے، جلوس اور سیاسی اجتما عات پر پا بندی عا ئد کی۔ پنجاب کے مسلمان جو پہلے ہی اس حکومت سے بیزار تھے، سول نا فر مانی پر اُتر آئے۔ حکومت نے مسلم لیگ نیشنل گارڈز اور راشٹریا سیوک سنگھ کو غیر قانونی قرار دیا۔ ان جما عتوں کو جنگِ عظیم دوم سے قبل کی فاشسٹ اور نازی جما عتوں سے مشا بہت دی گئی۔ مسلم لیگ نے خضر وزارت کے خلاف’’راست اقدام‘‘کیا۔ لا کھوں مسلمان مظاہروں میں شریک ہو ئے اور ہزاروں نے گر فتاریاں پیش کیں۔ آخر حکومت کے پر ان جواب دے گئے اور ۲۸ جنوری ۱۹۴۷ ئ کو مسلم لیگ نیشنل گارڈز اور راشٹریا سیوک سنگھ پر پا بندی ختم کر دی گئی اور لیگی رہنما رہا کر دیے گئے۔</p>
			<p>پنجاب حکومت نے جلسوں اور سیاسی اجتما عات پر پا بندی بر قرار رکھی لیکن ایک زوال آمادہ وزارت ان پا بندیوں سے معا شرے میں انتشار اور خود اپنی بر بادی کا سامان فراہم کر رہی تھی۔ ان سو ختہ سا ما نوں کو آنے والے دور کی خانہ جنگی اور صوبۂ پنجاب کی بر بادی کا کو ئی انداز ہ نہ تھا۔ سیاسی محاذ آرائی سے مسلم لیگ کی مقبو لیت میں اضافہ ہوا اور مطا لبۂ پا کستان نے شدت اختیار کرلی۔ ۲۶ فروری ۱۹۴۷ئ کو خضر حیات ٹوانہ نے وزارت سے استعفیٰ دے دیا۔ اس کے بعد بر طا نوی گورنر نے دفعہ ۹۳ کا سہارا لے کر صوبے میں گورنر راج قائم کر دیا۔</p>
			<p>انقلاب نے اپریل ۱۹۲۲ئ سے ۱۷ اکتوبر ۱۹۴۹ئ کے عر صے میں پنجاب میں مسلم حقوق کی با زیابی کے لیے بھر پور جہاد کیا۔ ملک اور صوبے میں ہندوؤں کے سیاسی اور معا شی اور تہذیبی غلبے کے خلاف مسلسل جدجہد کی، کیونکہ ہندوؤں کا غلبہ مسلما نوں کی سیاسی، معا شرتی اور ثقافتی تبا ہی کے ساتھ مشروط تھا۔ یہ کا وشیں بالآخر مسلما نوں کے لیے الگ وطن کے مطا لبے پر منتج ہو ئیں۔ انقلابجنوری ۱۹۳۱ئ سے حصولِ پا کستان کے لیے کو شاں تھا۔ ۲۳ مارچ ۱۹۴۰ئ کو مسلم لیگ کی قراردادِ پاکستان کی تدوین میں مہر کا دخل تھا۔ ان خدمات کے باوجود مہر کی خدمات کا نظر انداز کیا جانادر حقیقت مدیرانِ انقلاب کی کرنی کا پھل تھا۔ وہ مسلم لیگ اور یو نینسٹ کی کش مکش کے دوران یو نینسٹوں کا ساتھ دینے میں حد سے تجا وز کر گئے۔ اور بدلتے ہو ئے سیاسی موسم کے ادراک میں نا کام رہے۔</p>
			<p>مدیرانِ انقلاب کو بنگال اور پنجاب کی تقسیم کا بے حد دکھ تھا اور وہ اس غم کو آخر تک بھلا نہ پا ئے۔ وہ ان صو بوں کی تقسیم کا ذمہ دار مسلم لیگی قیادت کو تصور کرتے تھے حال آنکہ مسلم لیگ آخری وقت تک ان صوبوں کی تقسیم کی مخالف رہی۔ ان کی غیر منصفانہ تقسیم کی ذمہ دار بر طانوی حکومت اور کانگرسی قیادت تھی۔ دونوں قوتیں ہندوستان کی تقسیم کی مخالف تھیں۔ حا لات کے جبر کے تحت وہ بادلِ نخواستہ اس پر راضی بھی ہو ئیں تو حتی الامکان پاکستان کو نقصان پہنچا یا۔</p>
			<p>پاکستان بننے کے بعدانقلاباپنے حلقۂ قارئین کے بڑے حصے سے محروم ہوا۔ مدیرانِ انقلاب کا بر سوں کا جمع شدہ سر ما یہ اور جا ئیدا دیں مشرقی پنجاب میں غارت ہو ئیں۔ معا شی بنیا دیں متزلزل ہو نے کے بعد زوال آمادہ انقلابکا دوبارہ پنپنا محال تھا۔ قیام پاکستان کے بعد انقلابنے مسلم لیگی قیادت کی بد انتظامی پر کڑی نکتہ چینی کی اور متروکہ املاک کی بندر بانٹ پر انھیں آڑے ہا تھوں لیا۔ صو با ئی حکومت نے اخبار کے اشتہارات اور نیوز پرنٹ کا کو ٹہ بند کر دیا۔ انقلابکو مہنگے داموں بازار سے کاغذ خریدنا پڑا۔</p>
			<p>مہر نے اپنے اداریے میں صوبۂ سر حد کے وزیرِ اعظم خان عبد القیوم خاں کے آمرانہ ہتھکنڈوں کی شدید مذمت کی۔ حکومتِ سر حد نے صوبۂ سر حد میںانقلاب کے داخلے پر پا بندی عا ئد کر دی۔ انقلابڈھا ئی تین سال سے معا شی مشکلات میں مبتلا تھا۔ مہر اور سالک کے دو ستوں کے قرض نے اسے مالی سہارا دیا تھا لیکن ڈوبتے اخبار کے لیے یہ تنکے کا سہارا تھا۔ آخر مسلسل نقصان اُٹھانے کے بعد مہر اور سالک نے ۱۷ اکتوبر ۱۹۴۹ئ کو انقلاببند کر دینے کا فیصلہ کیا۔</p>
		</section>
	</body>
</document>