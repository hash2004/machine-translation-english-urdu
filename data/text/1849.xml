<document>
	<meta>
		<title>چارسدہ میں خودکش دھماکا، 11 افرادجاں بحق</title>
		<author>
			<name>بشریٰ بٹ</name>
			<gender>Female</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/18777/</link>
			<copyright-holder>آئی بی سی اردو</copyright-holder>
		</publication>
		<num-words>224</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<heading>چارسدہ…مہمند ایجنسی کی تحصیل شب قدر میںسیشن کورٹ کے احاطے میں خودکش دھماکے کے نتیجے میںپولیس اہلکاروں، خاتون اور بچی سمیت 11 افرادشہید اور خاتون سمیت 16 افراد زخمی ہو گئے۔</heading>
			<p>پولیس کے مطابق خوکش دھماکا اس وقت ہوا جب احاطہ عدالت کے گیٹ پر پولیس اہلکار کے روکنے کی کوشش کی ، جس کے بعد فائرنگ کا تبادلہ ہوا اور پھر حملہ آور نے خود کو دھماکے سے اڑا لیا۔</p>
			<p>دھماکا اس قدر شدید تھا کہ اس کی آواز دور دور تک سنی گئی، دھماکے کے نتیجے میں احاطہ عدالت میں کھڑی کئی گاڑیوں میں آگ لگی گئی۔ دھماکے کے بعد لوگوں نے اپنی مدد آپ کے تحت زخمیوں کو تحصیل اسپتال منتقل کیا ، جبکہ شدید زخمیوں کو لیڈی ریڈنگ اسپتال پشاور منتقل کر دیا گیا ہے۔</p>
			<p>تحصیل اسپتال چارسدہ میں افراتفری کا عالم دیکھنے میں آیا، اس موقع پر انتہائی رقت آمیز مناظر دیکھنے میں آئے اورلواحقین اپنے پیاروں کو دیوانہ وار تلاش کرتے رہے۔</p>
			<p>پولیس نے دھماکے کے تحقیقات شروع کر دی ہیں جبکہ شب قدر کے داخلی و خارجی راستوں پر سیکورٹی بڑھادی گئی ہے۔</p>
			<p>صدر مملکت ممنون حسین ، وزیر اعظم نواز شریف ، عمران خان ، وزیر اعلی خیبر پختونہ خواہ پرویز خٹک ، گورنر اقبال ظفر جھگڑا سمیت اہم شخصیات نے خودکش دھماکے کی شدید مذمت کرتے ہوئے قیمتی جانوں کے زیاں دکھ اور افسو کا اظہار کیا ہے۔</p>
		</section>
	</body>
</document>
