<document>
	<meta>
		<title>تہران میں سعودی سفارتخانے پر حملہ غلط اور غیر قانونی تھا: ایرانی صدر</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/14464/</link>
			<copyright-holder>آئی بی سی اردو</copyright-holder>
		</publication>
		<num-words>211</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ایرانی صدر حسن روحانی نے ایران میں سعودی سفارتخانے اور قونصل خانے پر حملوں کی مذمت کرتے ہوئے سفارت خانے پر حملہ غلط اور غیر قانونی قرار دیا ہے۔</p>
			<p>سعودی عرب اور ایران میں گزشتہ کئی دنوں سے جاری کشیدگی میں کمی کے بجائے مسلسل شدت دیکھنے میں آرہی تھی اور دونوں ممالک کی جانب سے لفظی کی جنگ میں بھی تیزی آرہی تھی تاہم حالیہ بڑھتی ہوئی کشیدگی میں ایرانی صدر حسن روحانی کی جانب سے بیان سامنے آیا ہے جس میں انہوں نے ایران میں سعودی سفارتخانے اور قونصل خانے پر حملوں کی مذمت کی ہے۔</p>
			<p>ایرانی صدر حسن روحانی نے اپنے بیان میں کہا ہے کہ سعودی سفارت خانے اور قونصل خانے پر ہونے والے حملے غلط اور غیر قانونی تھے جن کی ایران نہ صرف مذمت کرتا ہے بلکہ تمام ممالک کے ساتھ اچھے تعلقات بھی چاہتے ہیں۔</p>
			<p>واضح رہے کہ سعودی عرب کی جانب سے گزشتہ دنوں 47 افردا کو سزائے موت دی گئی جن میں اہل تشیع عالم شیخ نمر بھی شامل تھے جس کے بعد تہران میں واقع سعودی سفارتخانے پر نہ صرف حملہ کیا گیا بلکہ اسے نذر آتش کر دیا گیا جس کے بعد سعودی عرب سمیت کئی خلیجی اور افریقی ممالک نے ایران سے سفارتی تعلقات سمیت فضائی رابطے بھی منقطع کر دیئے ہیں۔</p>
		</section>
	</body>
</document>
