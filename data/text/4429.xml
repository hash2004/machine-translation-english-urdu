<document>
	<meta>
		<title>وزارت مذہبی امورمیں وفاقی وزیر سردار یوسف کی من مانیاں</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6397/</link>
			<copyright-holder>آئی بی سی اردو</copyright-holder>
		</publication>
		<num-words>512</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>عمرفاروق</p>
			<p>آئی بی سی اردو، اسلام آباد</p>
			<p>۔ ۔ ۔ ۔ ۔ ۔ ۔ ۔ ۔ ۔</p>
			<p>وزارت مذہبی امورمیں ہارڈشپ کوٹہ ،سیزنل سٹاف اورمیڈیکل مشن پربدستورہاتھ صاف کرنے کا عمل جاری ،</p>
			<p>وزیر مذہبی امورنے اپنے حلقے سے اپنے ووٹروں اورسپورٹروںکو سیزنل سٹاف کے کوٹے پرحج پرروانہ کر دیا</p>
			<p>ڈپٹی سیکرٹری مذہبی امورمیڈیکل مشن میں من پسندافرادکے نام ڈالتے رہے</p>
			<p>تفصیلات کے مطابق وزارت مذہبی امورمیں ہارڈ شپ کوٹہ ،سیزنل سٹاف اورمیڈیکل مشن پربدستورہاتھ صاف کرنے کاسلسلہ جاری ہے</p>
			<p>ذرائع سے معلوم ہوا ہے کہ وزیر مذہبی امورنے اپنے حلقے سے اپنی برادری اورووٹروں گلزاراحمد،گل محمد،محمدفرید،محمدبشیر،محمدکلیم ،اکمل خان سمیت درجنوں افرادکوسیزنل سٹاف کے کوٹے سے حج پربھیجاہے</p>
			<p>سیزنل سٹاف پرحج پرجانا خالصتا وزارت مذہبی اموراورمختلف سرکاری اداروں کی طرف سے نامزدکردہ افرادکاحق ہوتا ہے</p>
			<p>سیزنل سٹاف میں شامل ملازمین کو حج کے دوران ڈیوٹی دینے کااعزازیہ بھی ملتا ہے</p>
			<p>وزیر مذہبی امورکی طرف سے اپنے ووٹروں اورمن پسندافرادکوحج پربھیجنے سے حق داروں کی حق تلفی ہوئی ہے</p>
			<p>اس سلسلے میں وزیر مذہبی امورسرداریوسف سے مسلسل رابطہ کیا گیا مگرانہوں نے فون اٹینڈنہیں کیا جبکہ ان کے میڈیاایڈوائزرحافظ سجادقمرسے رابطہ کیا گیا توانہوں نے کہا کہ آپ ان خبروں کے علاوہ کوئی خبرلگائیں ان خبروں کورہنے دیں</p>
			<p>اس سلسلے میں جوائنٹ سیکرٹری حج فاروق احمدسے رابطہ کیاتوان کے سٹاف نے کہا کہ صاحب میٹنگ میں ہیں</p>
			<p>واضح رہے کہ اس سے قبل سیکرٹری مذہبی امورسہیل عامرکی اہلیہ اپنے ڈرائیورسمیت سیزنل سٹاف کے کوٹے سے سعودی عرب حج کے لیے پہنچ چکی ہیں</p>
			<p>جوائنٹ سیکرٹری نورزمان کی اہلیہ میڈیکل مشن کے کوٹے پرحج کے لیے سعودی عرب جا چکی ہیں</p>
			<p>وزارت مذہبی امورنے</p>
			<p>میڈیکل مشن میں اہلیت کے معیارسے ہٹ کرآٹھ ڈاکٹروں کو سعودی عرب بھجوادیا</p>
			<p>ہے دوسری طرف وزارت میں ہارڈشپ کوٹہ پر بھی بھرطورطریقے سے ہاتھ صاف کیاجارہاہے</p>
			<p>حکومت نے اس سال 3584 افراد کاکوٹہ ہارڈشپ کیسسزکے لیے رکھاتھا</p>
			<p>وزارت مذہبی امور کے ذرائع کاکہناہے کہ ہارڈشپ کیسسزمیں قرعہ اندازی کے موقع پرسرکاری سکیم کے لیے اس مرتبہ 2 لاکھ 69 ہزار 368 حج درخواستیں وصول ہوئیں تھی جن میں مرد افراد کی تعداد ایک لاکھ 52 ہزار 300 سے زائد جبکہ خواتین کی تعداد ایک لاکھ 16 ہزار 939 تھی جن میں سے 71 ہزار 684 افرادکوسرکاری سکیم کے تحت حج کرناتھا</p>
			<p>حکومت نے پانچ فیصد ہارڈ کوٹہ منہا کر کے 68 ہزار 100 افراد کی قرعہ اندازی کی تھی رواں سال ایک لاکھ 43 ہزار 368 حج اداکریں گے جن میں سے نصف سرکاری سکیم اورنصف پرائیویٹ سکیم کے تحت حج کی سعادت حاصل کریں گے</p>
			<p>وزیر مذہبی امورسرداریوسف نے حج پالیسی میں ارکان پارلیمنٹ کے لیے حج کوٹہ مختص نہ کرنے اوروقفہ سوالات میں قومی اسمبلی کویقین دہانی کے باوجود ہارڈشپ کے نام پرتین ہزارسے زائدافرادکاکوٹہ ارکان اسمبلی کے نام پرتقسیم کردیاہے</p>
			<p>وزیر مذہبی امورنے ہارڈشپ کے نام پروزارت کی بیوروکریسی کواستعمال کرتے ہوئے ارکان پارلیمنٹ ،قائم مقام سپیکرقومی اسمبلی اورارکان اسمبلی کے لیٹرپیڈ پرسرکاری سکیم کاحج کوٹہ تقسیم کیا</p>
			<p>سرداریوسف نے حج پالیسی کے اعلان کے وقت واضح کیا تھا کہ رواں سال سرکایر سکیم کے تحت ارکان پارلیمنٹ کے لیے کسی طرح کاکوٹہ مختص نہیں کیا گیا جبکہ متعدد باریہ بات انہوں نے قومی اسمبلی کے فلور بھی بتائی تھی اس حوالے سے بھی جب وفاقی وزیرسے مسلسل رابطہ کیا گیا توانہوں نے فون اٹینڈنہیں کیا ۔</p>
		</section>
	</body>
</document>
