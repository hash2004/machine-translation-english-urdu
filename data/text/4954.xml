<document>
	<meta>
		<title>راجستھان حکومت کا عصمت چغتائی کی نظمیں نصاب سے نکالنے کا فیصلہ</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8975/</link>
			<copyright-holder>آئی بی سی اردو</copyright-holder>
		</publication>
		<num-words>184</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بھارت میں ایک بار پھر ہندو انتہاپسندی کا جن سر چڑھ کر بول رہا ہے۔ اس بار انتہاپسندی کا نشانہ تعلیمی نصاب بننے جا رہا ہے ۔راجستھان کی حکومت نے عصمت چغتائی اور صفدر ہاشمی کی کہانیاں ،نظمیں اسکول کے نصاب سے نکالنے کا فیصلہ کر لیا۔</p>
			<p>راجستھان کی حکومت نے رواداری کا پیغام پھیلانے کے بجائے انتہاپسندی کو فروغ دینے کی ٹھان لی۔سرکاری اسکولوں کے نصاب میں شامل مسلمانوں سے متعلق واقعات نکالنے کا فیصلہ کر لیا۔یہی نہیں، عصمت چغتائی ، صفدر ہاشمی کی نظمیں اور اردو زبان کی مختصر کہانیاں بھی نصاب سے نکالی جا رہی ہیں۔</p>
			<p>سرکاری اسکولوں میں پہلی سے آٹھویں جماعت تک کی کتابوں میں تبدیلیاں کرنے والی کمیٹی کے ارکان کہتے ہیں یہ نظمیں اور مختصر کہانیاں مسلمانوں کی ثقافت اور رواداری کا پیغام دیتی ہیں۔ اس لیے انہیں کتاب سے نکال کر مقامی اور،اہم تاریخی شخصیات کے باب نصاب میں شامل کیے جا رہے ہیں۔</p>
			<p>شعبہ تعلیم کے ماہرین نے راجستھان کی حکومت کے اس فیصلے کو کڑی تنقید کا نشانہ بنایا ہے۔ ان کا کہنا ہے یہ نظمیں اور مختصر کہانیاں نکالنے سے معاشرے میں تقسیم اور مذہبی انتہاپسندی بڑھے گی</p>
		</section>
	</body>
</document>
