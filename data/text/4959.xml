<document>
	<meta>
		<title>لاہورفیکٹری سانحہ میں جاں بحق افراد کی تعداد 25 ہو گئی</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8990/</link>
			<copyright-holder>آئی بی سی اردو</copyright-holder>
		</publication>
		<num-words>176</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>لاہور کی سندر انڈسٹریل اسٹیٹ میں فیکٹری منہدم ہونے سے جاں بحق افراد کی تعداد 25 ہو گئی۔ اسلام آباد سے ریسکیو کی تازہ دم ٹیم بھاری مشینری اور سراغ رساں کتوں سمیت سانحہ سندر پہنچ گئی۔ سندر انڈسٹریل اسٹیٹس میں پلاسٹک بیگ تیار کرنے والی فیکٹری کی 4 منزلہ عمارت بدھ کی شام 5 بجے کے قریب گر گئی، جس کے باعث فیکٹری مسالک سمیت سینکڑوں مزدور فیکٹری ملبے تلے دب گئے۔</p>
			<p>ریسکیو 1122 ، بحریہ، پولیس اور پاک آرمی کے دستے بھی موقع پر پہنچ گئے۔ زندہ نکالے جانے والے افراد نے جیو نیوز کو بتایا کہ ملبے تلے دبے افراد کی تعداد 400 تک ہو سکتی ہے، 200 کے لگ بھگ افراد ایک شفٹ میں کام کرتے تھے، جبکہ دیگر شفٹوں میں کام کرنے والے مزدور اسی چھت تلے کوارٹرز میں رہائش پذیر بھی تھے۔</p>
			<p>ریسکیو ذرائع کے مطابق اب تک 4 منزلہ عمارت کے لینٹر تلے سے 102 سے زائد افراد نکالے جا چکے ہیں اور خدشہ ہے کہ ابھی بھی متعدد افراد ملبے تلے دبے ہوئے ہیں جن کو نکالنے کا عمل جاری ہے</p>
		</section>
	</body>
</document>
