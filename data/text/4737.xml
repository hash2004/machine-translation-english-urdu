<document>
	<meta>
		<title>ڈیرہ غازی خان :امجد کھوسہ کے الیکشن آفس میں دھماکہ ، 5 افراد جاں بحق</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8011/</link>
			<copyright-holder>آئی بی سی اردو</copyright-holder>
		</publication>
		<num-words>159</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ڈیرہ غازی کے علاقے تونسہ شریف میں مسلم لیگ ن کے رکن قومی اسمبلی امجد فاروق کھوسہ کے الیکشن آفس میں دھماکے کے نتیجے میں 5 افراد جاں بحق اور متعدد زخمی ہو گئے ، دھماکے کے وقت امجد فاروق کھوسہ ڈیرے پر موجود نہیں تھے۔</p>
			<p>ڈسٹرکٹ پولیس آفیسرڈیرہ غازی خان مبشر میکن نے 5 افرد کے جاں بحق ہونے کی تصدیق کرتے ہوئے کہا ہے کہ دھماکا امجد فاروق کھوسہ کے کیمپ آفس میں ہوا، تفتیشی ٹیمیں جائے وقوعہ سے شواہد اکٹھے کر رہی ہیں، زخمیوں کو تحصیل ہیڈکوارٹر اسپتال تونسہ منتقل کر دیا گیا ہے۔ ذرائع کے مطابق دھماکے کے وقت ڈیرے پر 100 سے زائد افراد موجود تھے۔</p>
			<p>رکن قومی اسمبلی امجد فاروق کھوسہ کا کہنا ہے کہ وہ گذشتہ رات ہی اسلام آباد آگئے تھے، مجھے کوئی دھمکی نہیں ملی تھی ۔</p>
			<p>دھماکا اس قدر شدید تھا کہ اس کی آواز دور دور تک سنی گئی، فوری طور پر دھماکے کی نوعیت کے بارے میں معلوم نہیں ہو سکا</p>
		</section>
	</body>
</document>
