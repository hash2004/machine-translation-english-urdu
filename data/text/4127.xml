<document>
	<meta>
		<title>موبائل بیٹری کی چارجنگ کا مسئلہ ، اب مسئلہ نہیں رہا</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/4542/</link>
			<copyright-holder>آئی بی سی اردو</copyright-holder>
		</publication>
		<num-words>446</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>طاہر عمر</p>
			<p>آئی بی سی اردو</p>
			<p>. . .</p>
			<p>ٹیکنالوجی کی برق رفتار ترقی نے ہر وہ چیز ممکن کر دی ہے، جس کو صرف سوچا جا سکتا تھا۔</p>
			<p>ابھی کچھ ہی عرصہ پہلے کی بات ہے کہ لوگ سوچتے تھے کہ تھری ڈی ویڈیوز کے بعد آخر کیا جیز نئی آئے گی؟ اور جو فوری جواب ذہن میں آتا تھا وہ تھا احساسات کا شامل ہونا، بظاہر یہ چیز مشکل نظر آتی تھی کہ کیسے ممکن ہوگا؟ لیکن تھوڑے ہی وقت کے بعد فور ڈی کی آمد نے یہ گتھی بھی سلجھا دی، ٹھہریے</p>
			<p>بہت سے لوگوں کو بات سمجھ ہی نہیں آرہی ہوگی، آپ ذرا تصور کریں کہ آپ سیمنا میں ایک فلم دیکھ رہے ہیں ، جس میں ایک باغ کا منظر ہے۔۔۔۔ آپ صرف باغ کے منظر کو دیکھ ہی سکتے ہیں ، اس میں خوشبوؤں کو سونگھ نہیں سکتے، لیکن فور ڈی فلموں میں یہ عنصر بھی شامل کر دیا گیا ہے۔۔۔ کیسے؟؟؟ اس کی تفصیل پھر کسی دن۔۔۔ !!!</p>
			<p>بتانے کا مقصد صرف اتنا ہے کہ جو چیزیں ہمارے خیال میں آسکتی ہیں ، ان کو یا تو عملی جامہ پہنا دیا گیا یا پہنایا جا رہا ہے۔۔۔۔ !!!</p>
			<p>ذرا سوچیں آپ کے پاس جو موبائل ہے، اس کی بیٹری چارج کرنے کےلئےچارجر کی ضرورت پڑتی ہے، کیا مستقبل قریب میں ایسا بھی ہو سکتا ہے کہ بیٹری چارج کرنے کے لئے کسی چارجر کی ضرورت ہی نہ پڑے۔</p>
			<p>مستقبل میں کیا، یہ تو ممکن ہوبھی چکا،جی ہاں بیٹری کو بغیر کسی تار کے چارج کیا جا سکتا ہے۔</p>
			<p>لیکن اس کے لئے کسی چارجنگ مشین ، گیجٹ یا کسی بجلی کے ذریعے کا قریب ترین ہونا ضروری ہے۔</p>
			<p>مختلف کمپنیاں مثلاً</p>
			<p><annotation lang="en">Energous (WATT) and Nikola Labs</annotation></p>
			<p>آج کل اس طریقے کو مزید سہولت کار بنانے کی کوشش کر رہی ہیں ۔</p>
			<p><annotation lang="en">Energous</annotation></p>
			<p>کے ماڈل کی بنیاد</p>
			<p><annotation lang="en">Radio Frequency Wave energy</annotation></p>
			<p>کے استعمال پہ ہے، جو کہ موبائل فون سے خود بھیجی جاتی ہیں یا آتی ہیں ۔</p>
			<p>جبکہ</p>
			<p><annotation lang="en">Nikola Labs</annotation></p>
			<p>نے اسمارٹ فون کیس بنایا ہے، جو اس انرجی کو کنٹرول کرے گا جو موبائل فون سگنلز اور وائی فائی روٹرز کی تلاش میں ضائع کرتے ہیں ۔ریڈیو ویو انرجی کو کنٹرول کرنے کے لئے ایک اسٹیشن بنایا گیا ہے، جو ریڈیو انرجی کو الیکٹرک انرجی میں تبدیل کرے گا۔ اس کے لئے ایک ٹرانسمیٹر بھی ہوگا جو انرجی بھیجے گا اور ایک ریسیور جو سگنلز کو ریسیو کرے گا، وہی سگنلز انرجی میں تبدیل ہو کر بیٹری چارج کریں گے۔</p>
			<p>یوں آپ اپنے قریب ترین وائی فائی راؤٹر سے اپنا موبائل چارج کر سکیں گے۔ دونوں کمپنیاں اس پہ کام کر رہی ہیں اور 2015 کے آخر تک وہ اسے پیش کرنے کا ارادہ رکھتی ہیں ۔ دیکھتے ہیں وہ اپنے دعویٰ کو کس حد تک پورا کرتی ہیں ۔</p>
		</section>
	</body>
</document>
