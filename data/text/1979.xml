<document>
	<meta>
		<title>فیس بک نے اپنی تاریخ کا سب سے بڑا سودا کرتے ہوئے واٹس ایپ خریدلیا</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/19593/</link>
			<copyright-holder>آئی بی سی اردو</copyright-holder>
		</publication>
		<num-words>202</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>نیویارک.......فیس بک نے اپنی تاریخ کا سب سے بڑا سودا کرتے ہوئے واٹس ایپ خرید لیا۔مگر ایک دن ایسا بھی تھا جب اسی فیس بک نے واٹس ایپ کے بانی برائن اور ان کے ساتھی کو ،نوکری دینے سے انکار کر دیا تھا ۔</p>
			<p>دنیا بھر میں کروڑوں افراد واٹس ایپ استعمال کرتے ہیں مگر کسی کو یہ نہ معلوم ہوگا،کہ واٹس ایپ بنانے والے برائن اور ان کے پارٹنر کو ،ابتدا میں فیس بک اور ٹوئٹر نے نوکری دینے سے انکار کر دیا تھا۔</p>
			<p>مگر انہوں نے ہار ماننے کے بجائے ایک ایسی موبائل ایپلیکیشن بنانے کا سوچا،جس سے مفت میسیجز اور کالز کی جا سکیں۔فروری 2009ء میں برائن اور ان کا ساتھی واٹس ایپ بنانے میں کامیاب ہو گئے۔</p>
			<p>آج واٹس ایپ کے صارفین کی تعداد ایک ارب سے زائد ہو چکی ہے ۔ 30 سے 40 کروڑ لوگ روزانہ واٹس ایپ استعمال کرتے ہیں ، 10 لاکھ افراد ہر روز رجسٹر ہو رہے ہیں، 60 کروڑ فوٹو روزانہ اپ لوڈ ہوتی ہیں، 20 کروڑ وائس میسجزجبکہ 10 ارب میسجز روزانہ بھیجے جاتے ہیں۔</p>
			<p>اسی مقبولیت کے سبب فیس نے واٹس ایپ کو 19 ارب ڈالر میں خریدنے کا اعلان کیا ہے۔اسے فیس بک کی اب تک کی سب سے بڑی خریداری بتایا گیا ہے۔</p>
		</section>
	</body>
</document>
