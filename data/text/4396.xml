<document>
	<meta>
		<title>شہریوں کو سہولتیں فراہم کرنا ریاست کا احسان نہیں</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6216/</link>
			<copyright-holder>آئی بی سی اردو</copyright-holder>
		</publication>
		<num-words>228</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>چیف جسٹس آف پاکستان جسٹس جواد ایس خواجہ نے کہا ہے کہ شہریوں کو سہولتیں فراہم کرنا ریاست کا احسان نہیں،</p>
			<p>ملک میں لاقانونیت کی وجہ آئین سے انحراف ہے،</p>
			<p>عوام مالک ہیں اور ریاستی ادارے ان کے ملازم،</p>
			<p>ریاست کے ہر فرد اور گروہ کو ریاستی امور میں جگہ ملنی چاہیے۔</p>
			<p>چیف جسٹس پاکستان ، سپریم کورٹ میں قانون کی حکمرانی کو فعال اور موثر بنانے کے لیے قانون و انصاف کمیشن پاکستان کے سمینارسے خطاب کر رہےتھے۔</p>
			<p>ان کا کہنا تھا کہ ریاستی کارگزاری میں اکثر عوامی احساسات کو ملحوظ نہیں رکھا جاتا، ریاستی اداروں میں عوام کو موثر طور پر شامل کرنا ضروری ہے،</p>
			<p>عوام میں عدم مساوات انتہا کو پہنچ رہی ہے ،</p>
			<p>ملک کو درپیش مسائل سے نجات کیلئے ریاست اورعوام میں فاصلے ختم کرنا ہوں گے،</p>
			<p>آئین و قانون کے صحیح اطلاق سے یہ دوری ختم ہو سکتی ہے،</p>
			<p>ریاستی ادارے عوام کے لیے ہی بنائے گئے ہیں ،</p>
			<p>عوام اور ریاست کے درمیان خلیج کے اسباب جاننے کی ضرورت ہے ،</p>
			<p>جبکہ ریاست کی کامیابی یا ناکامی اداروں کی فعالیت اور سنجیدہ کارگزاری پر ہے۔</p>
			<p>انھوں نے کہا کہ 2002 میں جاری کیا گیا پولیس آرڈر صحیح معنوں میں نافذ ہی نہیں کیا گیا،</p>
			<p>شہریوں کو سہولتیں فراہم کرنا ریاست کا احسان نہیں شہریوں کا استحقاق ہے،</p>
			<p>بدعنوانی کی وجہ سے ملک کو اربوں کھربوں روپے کا نقصان ہو رہا ہے۔</p>
		</section>
	</body>
</document>
