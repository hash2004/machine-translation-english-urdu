<document>
	<meta>
		<title>پاکستان نے دولت مشترکا کانفرنس کی میزبانی سے انکار کر دیا</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/5686/</link>
			<copyright-holder>آئی بی سی اردو</copyright-holder>
		</publication>
		<num-words>202</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پاکستان ایک بار پھر کشمیر سے متعلق اپنے موقف پر ڈٹ گیا اور دولت مشترکہ کانفرنس کی میزبانی قربان کر دی ۔</p>
			<p>دولت مشترکہ کی پارلیمانی کانفرنس 31 ستمبر سے 8 اکتوبرتک پاکستان میں ہونا تھی تاہم مقبوضہ کشمیر کے اسپیکر کو دعوت نہ دینے پر بھارت نے دولت مشترکہ کی پاکستان میں ہونے والی پارلیمانی کانفرنس کے لئے لابنگ شروع کر دی تھی لیکن پاکستان نے اپنے موقف پر قائم رہتے ہوئے کانفرنس کی میزبانی کی قربانی دے دی۔</p>
			<p>اسلام آباد میں پریس کانفرنس کرتے ہوئے اسپیکرقومی اسمبلی ایازصادق کا کہنا تھا کہ دولت مشترکہ کے لندن سیکرٹریٹ پرواضح کر دیا ہے کہ کشمیرمتنازع علاقہ ہے اس لئے مقبوضہ کشمیر کے اسپیکر کوکانفرنس میں مدعو نہیں کیا گیا تاہم بھارت کی جانب سے طے کردہ شرائط پر پاکستان میں کانفرنس نہیں ہوگی۔</p>
			<p>واضح رہے کہ دولت مشترکہ کے تمام ممالک کے اسپیکرز کو پاکستان میں ہونے والی کانفرنس میں شرکت کرنا تھی جس میں متنازع علاقہ ہونے کے باعث مقبوضہ کشمیر کے اسپیکر کو پاکستان کی جانب سے مدعو نہیں کیا تھا جس پر بھارت نے پاکستان میں کانفرنس کے انعقاد نہ کرانے کے لئے لابنگ شروع کر دی تھی تاہم پاکستان کانفرنس کی میزبانی کی قربانی دیتے ہوئے مسئلہ کشمیرپراپنے موقف پرقائم ہے۔</p>
		</section>
	</body>
</document>
