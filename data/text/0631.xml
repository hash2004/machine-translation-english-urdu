<document>
	<meta>
		<title>رینجرز کو اختیارات دینے کے حق میں کراچی میں ریلیاں</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/12640/</link>
			<copyright-holder>آئی بی سی اردو</copyright-holder>
		</publication>
		<num-words>156</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>کراچی میں مختلف سیاسی، مذہبی جماعتوں نے احتجاجی ریلیاں نکال کر اور تاجروں صنعتکاروں اور بلڈرز نے پریس کانفرنس میں رینجرز کے اختیارات میں توسیع کا مطالبہ کر دیا۔</p>
			<p>کراچی میں رینجرز کے اختیارات میں توسیع نہ کرنے پر حکومت سندھ کے خلاف میدان لگ گیا۔ پاکستان تحریک انصاف، مسلم لیگ فنکشنل،سنی تحریک، اسلامی نظریاتی کونسل، تحفظ امن ریلی اور دیگر کی جانب سے رینجرز کے اختیارات میں توسیع نہ دینے کے خلاف احتجاجی ریلیاں نکالی گئیں۔</p>
			<p>ریلی کے شرکاء ہاتھوں میں سبز ہلالی پرچم لئے فورسز کے حق اور حکومت سندھ کے خلاف نعرے بازی کرتے رہے۔</p>
			<p>میڈیا سے گفتگو میں مظاہرین کا کہنا تھا کہ وزیر اعلیٰ سندھ اور ان کی کابینہ رینجرز کو اختیارات نہ دے کر دہشت گردوں کو تحفظ فراہم کر رہی ہے۔</p>
			<p>کراچی کے تاجروں، بلڈرز اور صنعتکاروں نے بھی پریس کانفرنس میں رینجرز کے اختیار غیر مشروط طور پر بحال کر کے کراچی آپریشن کو منطقی انجام تک پہنچانے کا مطالبہ کیا ہے</p>
		</section>
	</body>
</document>
