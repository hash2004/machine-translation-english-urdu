<document>
	<meta>
		<title>بھارت پاکستانی کی توجہ دہشت گردی کے خلاف جنگ سے ہٹانا چاہتا ہے ۔آرمی چیف</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6933/</link>
			<copyright-holder>آئی بی سی اردو</copyright-holder>
		</publication>
		<num-words>230</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>راولپنڈی......آرمی چیف جنرل راحیل شریف نے لائن آف کنٹرول پر اگلے مورچوں کو دورہ کیا،آرمی چیف نے واشگاف الفاظ میں کہا ہے کہ پاک فوج مادروطن کے ایک ایک انچ کادفاع کرنے کی صلاحیت رکھتی ہے۔</p>
			<p>آئی ایس پی آر کے مطابق آرمی چیف جنرل راحیل شریف نے ایل او سی پر اگلے مورچوں کے دورے کے دوران وہاں تعینات فوجیوں سے ملاقات کی اور انہیں عید کی پیشگی مبارکباد دی۔آرمی چیف نےمادر وطن کے دفاع اور بھارتی بلا اشتعال فائرنگ کا بھرپور جواب دینے پر فوجیوں کے بلند حوصلے، پیشہ ورانہ مہارت، بہادری کی تعریف کی۔</p>
			<p>آرمی چیف نے فوجیوں سے خطاب میں کہا کہ بھارت ایل او سی اور ورکنگ باونڈری پر مسلسل خلاف ورزیاں کر رہا ہے ، بھارتی خلاف ورزیاں دہشت گردی کے خلاف جنگ سے پاکستان کی توجہ ہٹانے کی ناکام کوشش ہے۔</p>
			<p>آرمی چیف نے کہا ہے کہ پاک فوج جنگوں کا تجربہ رکھنے والی سخت جان فوج ہے جس نے دو مختلف جنگیں کامیابی سے لڑی ہیں اور مادروطن کے ایک ایک انچ کادفاع کرنے کی صلاحیت رکھتی ہے۔</p>
			<p>آرمی چیف نے لائن آف کنٹرول کے ساتھ رہنے والے شہریوں سے یکجہتی کا اظہار کیا۔آرمی چیف نے بھارتی جارحیت کا بہادری سے مقابلہ کرنےاور قربانیاں دینے پر شہریوں کو خراج تحسین پیش کیا۔آرمی چیف نے اس عزم کا اعادہ کیا کہ پاک فوج ایل او سی پربھارتی بلا اشتعال فائرنگ کے متاثرہ شہریوں کی ہر ضروری مدد کرے گی۔</p>
		</section>
	</body>
</document>
