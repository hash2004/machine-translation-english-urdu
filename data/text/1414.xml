<document>
	<meta>
		<title>اردو کےمعروف ادیب انتظار حسین انتقال کر گئے</title>
		<author>
			<name>فرحان فانی</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/16490/</link>
			<copyright-holder>آئی بی سی اردو</copyright-holder>
		</publication>
		<num-words>277</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اردو کے معروف ادیب اور افسانہ نگار انتظار حسین انتقال کر گئے۔</p>
			<p>وہ کئی دن سے لاہور کے نجی ہسپتال کے انتہائی نگہداشت کے وارڈ میں زندگی کی جنگ لڑ رہےتھے۔</p>
			<p>انتظارحسین انتظار حسین 7 دسمبر، 1925ء میں 21 دسمبر 1925 ء بمقام ڈبائی' ضلع بلند شہر میں پیدا ہوئے۔</p>
			<p>میرٹھ کالج سے بی اے کیا اور پنجاب یونیورسٹی سے ایم اے اردو کرنے کے بعد صحافت کے شعبے سے وابستہ ہو گئے۔</p>
			<p>پہلا افسانوی مجموعہ "گلی کوچے " 1952ء میں شائع ہوا۔ روزنامہ مشرق میں طویل عرصے تک چھپنے والے کالم "لاہور نامہ" کو بہت شہرت ملی۔</p>
			<p>اس کے علاوہ ریڈیو میں بھی کالم نگاری کرتے رہے۔ افسانہ نگاری اور ناول نگاری میں ان کو ایک خاص مقام حاصل ہے۔</p>
			<p>انتظار حسین کے لکھے گئے ڈراموں  کا مجموعہ "خوابوں کے مسافر " ان کی علالت کے دوران شائع ہوا جسے طبع شدہ حالت می مصنف نہ دیکھ سکے ۔</p>
			<p>انتظار حسین ناول نگار، افسانہ نگار اور تنقید نگار ہیں، ایک داستان اور دو کتب آپ بیتی طرز کی لکھ چکے ہیں۔</p>
			<p>انتظار حسین نے آگے سمندر ہے،بستی ،چاند گہن ، اور ایک ناولٹ 'دن' لکھا جبکہ ان کے افسانوں میں آخری آدمی، خالی پنجرہ، خیمے سے دور، شہر افسوس، کچھوے، کنکرے  اور گلی کوچے شامل ہیں۔</p>
			<p>اس کے علاوہ ان کی کتاب چراغوں کا دھواں لاہور سے متعلق ان کی یاداشتوں پر مبنی ہے ۔ ان کی مزید کتابوں میں جستجو، جل گرجے اور نظریے سے آگے  شامل ہیں</p>
			<p>آپ کو حکومت فرانس نے ستمبر 2014ء میں آفیسر آف دی آرڈر آف آرٹس اینڈ لیٹرز عطا کیا تھا۔</p>
			<p>حکومت پاکستان نے انتظار حسین کو ان کی ادبی خدمات کی بنیاد پر ستارہ امتیاز عطا کیا  ۔</p>
		</section>
	</body>
</document>
