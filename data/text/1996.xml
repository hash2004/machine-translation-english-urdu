<document>
	<meta>
		<title>بے نظیر نےمشرف کو وردی سے محروم کیا ،زرداری نے صدارت سے اور آپ نے بھگادیا۔ بلاول</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/19667/</link>
			<copyright-holder>آئی بی سی اردو</copyright-holder>
		</publication>
		<num-words>188</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<blockquote>
				<p>بے نظیر نے پرویز مشرف کو وردی سے محروم کیا ،زرداری نے صدارت سے اور آپ نے بھگادیا ۔</p>
			</blockquote>
			<p>کراچی......پیپلز پارٹی کے چیئرمین بلاول بھٹو زرداری نے پرویز مشرف کے معاملے پر نام لیے بغیر حکومت کو کڑی تنقید کا نشانہ بنایا ہے۔</p>
			<p>انھوں نے کہا ہے کہ بینظیر نے پرویز مشرف کو وردی سے محروم کیا، آصف زرداری نے صدارت سے فارغ کیا ، آپ نے کیا کیا، ان کو آزاد کر دیا، پرویز مشرف کے فرار ہونے سے حکومت کے پاس اقتدار میں رہنے کا اخلاقی جواز نہیں رہے گا۔</p>
			<p>ایک بیان میں بلاول بھٹو نے کہا کہ پرویز مشرف ان کی والدہ بینظیر بھٹو کے قتل کیس میں بھی نامزد ہیں، بار بار طلب کیے جانے کے باوجود وہ آج تک عدالت میں پیش نہیں ہوئے، آئین شکنی کیس میں بھی عدالت نے انہیں 31 مارچ کو طلب کر رکھا ہے۔</p>
			<p>ان کا کہنا تھا کہ پرویز مشرف کے خلاف کئی مقدمات زیرسماعت ہیں، اگر انہیں اس طرح جانے دیا گیا تو اہم مقدمات اور قانون کے تقاضے ادھورے رہ جائیں گے، اہم مقدمات کے باوجود پرویز مشرف کو فرار ہونے کا موقع فراہم کیا جا رہا ہے۔</p>
		</section>
	</body>
</document>
