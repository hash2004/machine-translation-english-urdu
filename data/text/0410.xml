<document>
	<meta>
		<title>کراچی کے مختلف پولنگ اسٹیشنز پر پولنگ تاخیر کا شکار</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11679/</link>
			<copyright-holder>آئی بی سی اردو</copyright-holder>
		</publication>
		<num-words>392</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>کراچی کے مختلف پولنگ اسٹیشنز پر پولنگ تاخیر کا شکار ہے ۔کہیں پولنگ کا عملہ نہیں پہنچا،کہیں پولنگ ایجنٹس کا انتظار کیا جا رہا ہے، کہیں پولنگ بوتھ ہی قائم نہ ہو سکے، کہیں انتخابی سامان ہی غائب ہے۔</p>
			<p>کراچی میں گورنمنٹ ڈگری کالج لائنز ایریا میں پولنگ ایجنٹ کی غیر موجودگی کی وجہ سے پولنگ شروع نہیں ہو سکی۔ لیاری یوسی 10 گلستان کالونی میں سمیت اکثر پر پولنگ اسٹیشن پر پولنگ شروع نہ ہو سکی۔</p>
			<p>لیاری یوسی 10 گلستان کالونی پولنگ اسٹیشن 6 اور 7 کے اندر رینجرز کے جوان بھیتعینات ہے۔یوسی 9 بہار کالونی پولنگ اسٹیشن 12 کے ایم سی اسکول میں بھی رینجرز جو ان تعینات ہیں۔بلدیہ ٹاؤن گورنمنٹ گرلزکالج میں قائم 3 پولنگ اسٹیشن میں پولنگ شروع نہیں ہو سکی۔</p>
			<p>ڈسٹرکٹ سینٹرل یوسی 14 ایس کے گرامر اسکول میں پولنگ شروع نہیں ہو سکی، پولنگ اسٹیشن پر انتخابی سامان نہیں پہنچ سکا۔ یوسی 15 گرومندرکےپولنگ اسٹیشن نیوڈے مونٹیسری میں پولنگ شروع نہیں ہو سکی۔پولنگ اسٹیشن کے دروازے تاحال بند ہیں۔</p>
			<p>یوسی 33 عزیز آباد، پولنگ ایجٹس کےنہ پہنچنےپربیلٹ باکسیز سیل نہیں کیے جا سکے۔ووٹرز کو پولنگ ایجنٹ کا انتظار ہے جبکہ پریزائیڈنگ افسران نے ڈبے سیل کرنے سے انکار کر دیا۔ عزیز آباد یوسی 33 میں پریذائیڈنگ عملہ مکمل ہونے کے باعث پولنگ شروع نہیں ہو سکی۔</p>
			<p>ملیر یوسی 24 گورنمنٹ گرلز کالج اور یوسی 25 کاپولنگ عملہ تاحال نہیں پہنچ سکا۔میٹروول یوسی 4 پولنگ اسٹیشن گورنمنٹ بوائز اسکول میں پولنگ تاحال شروع نہیں ہو سکی،یوسی 43 ،یوسی 44 کیماڑی کے 14 پولنگ اسٹیشنز میں کسی ایک پر بھی پولنگ شروع نہ ہو سکی۔</p>
			<p>گلستان جوہر بلاک 15 کے پولنگ اسٹیشن پر پولنگ اسٹاف نہ ہونے کے باعث پولنگ کا آغاز نہیں ہو سکا۔گورنمٹ گرلز سیکنڈری اسکول یونیورسی روڈ پر پولنگ کا آغاز نہیں ہو سکا۔گورنمٹ گرلز سیکنڈری اسکول یونیورسٹی روڈ مپر پولنگ ایجنٹس بھی موجود نہیں۔</p>
			<p>یوسی 12 بہادر آباد گرلز اسکول میں پولنگ شروع نہیں ہو سکی۔پولنگ ایجنٹس کے نہ ہونے کے باعث بیل باکسز تاحال سیل نہیں کیے جا سکے۔یوسی 44 فردوس کالونی میں ممتاز گورنمنٹ بوائز اسکول میں پولنگ شروع نہیں ہو سکی۔ووٹنگ پولنگ اسٹیشن کے دروازے بند ہونے کے باعث شروع نہ ہو سکی۔پولنگ اسٹیشن کے باہر ووٹرز کی لمبی قطاریں لگی ہیں۔</p>
			<p>یوسی 22 اردو یونیورسٹی میں پولنگ شروع نہیں ہو سکی۔انتظامات مکمل نہ ہونے کے باعث بیلٹ باکسز تاحال سیل نہیں کیے جا سکے۔یوسی 22 وفاقی اردو یونیورسٹی ہی میں مردوں کے پولنگ بوتھ پر تالا پڑا تھا جسے توڑ کر پولنگ عملے نے پولنگ بوتھ کے اندر سامان پہنچایا</p>
		</section>
	</body>
</document>
