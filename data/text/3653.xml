<document>
	<meta>
		<title>خودمختاری،تہذیب اورڈرون حملے۔۔۔!</title>
		<author>
			<name>محمدعماراحمد</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/27852/</link>
			<copyright-holder>آئی بی سی اردو</copyright-holder>
		</publication>
		<num-words>738</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پرویز مشرف کےعہدِصدارت سےشروع ہونےوالےڈرون حملےقبائلی علاقوں،بنوں سے ہوتےہوئےاب بلوچستان تک آپہنچےہیں۔امریکی قیادت کالب ولہجہ بتاتاہےکہ ضرورت پڑنےپریہی ڈرون جی ایچ کیو اور ایوانِ صدرجیسی جگہوں پر بھی گرائے جا سکتے ہیں۔مگر ہم ہیں کہ کامل آٹھ دس برسوں سےخودمختاری کاڈھول پیٹ رہے ہیں۔یہ ڈرون حملےمشرف صاحب،زرداری صاحب یامیاں صاحب رکواسکےاورنہ ہی جنرل کیانی اورجنرل راحیل شریف۔بےبسی کی انتہایہ ہے کہ ہم کھلےلفظوں میں احتجاج تک کرنے کےقابل بھی نہیں۔ہم انہیں صرف یہ کہتےآرہےہیں کہ "یہ حملےہماری خودمختاری کے خلاف ہیں" اس سے زیادہ کچھ نہیں کر سکتے۔بلوچستان اورقبائلی علاقوں میں ڈرون حملے توالگ رہےہم اپنےدارالحکومت کےپہلواوراہم ترین فوجی چھائونی کے قریب 3 گھنٹےتک جاری رہنےوالےایبٹ آبادآپریشن پر بھی کچھ نہیں کرپائےتھے۔ڈھٹائی کا یہ حال تھا کہ ہم نےدیکھاکہ برطانیہ،امریکہ،روس،بھارت اور ایران جیسےممالک خوشی کےشادیانےبجارہے ہیں توشاہ جی نے بھی "وکٹری" کانشان بناڈالا۔فتح کی خوشی میں یہ بھول گئےکہ ہمارےساتھ کتنابڑاکھلواڑہواہے۔</p>
			<p>امریکہ کی طرف سےہونےوالی دراندازی توچلئےمان لیتے ہیں کہ وہ ایک طاقت ورملک ہے،ہم اس کےنمک خوارہیں توبےبسی توبنتی ہے۔مگریہاں توایران،بھارت یہاں تک کہ افغانستان جیسےملک بھی ہماری سرحدوں کوربڑکاکھلوناسمجھتےہیں اور جب چاہتے ہیں ہم پرہلہ بول دیتے ہیں۔ہم نےخودہی اپنی خودمختاری کواونےپونےداموں فروخت کیا.چندٹکوں کےعوض فوجی جرنیل نےملک کورہن رکھوایااورآج تک ہم ان ٹکوں کی قیمت اداکرتےآرہے ہیں۔امریکہ،ایران اوربھارت ہماری خودمختاری کوپامال کرتے ہیں مگر ہم ہیں کہ نجانےکس مصلحت کےتحت سب برداشت کرتے ہیں۔بھارت سےبھی اس قدرخوف کہ تحقیقات کےبغیرہی ہم مسعوداظہرکوتحویل میں لےلیتےہیں۔تحقیقات کےبعدبھارت کے ہی سکیورٹی ادارےہمیں کلین چٹ دیتے ہیں کہ جی آپ کےملک کےملوث ہونےکےشواہدنہیں ملے۔اب کس منہ سے ہم خودمختاری کاراگ الاپیں اورکیسےمان جائیں کہ ہمارارویہ ایک ذمہ داراورطاقت ورملک کاساہے۔؟کلبھوشن یادیوکےمعاملےکوہم عالمی سطح پرابھارکرایران اوربھارت دونوں کوواضح پیغام دےسکتےتھےمگرہم "امن" اور "برادرانہ" تعلقات کےتحت خاموش رہےاورزبانی جمع خرچ کے علاوہ کچھ نہ کیا۔ہم نےامریکہ کو اپنی سرحدوں کوپامال کرنےپرکچھ نہ کہاتوہمسایہ ممالک بھی اس سوچ پرکہ ہمیں بھی کچھ نہیں کہاجائےگاوہ بھی ہم پراپنارعب بٹھانےلگے۔ اس پرہمارارویہ عین ان کی سوچ کے مطابق تھا کہ ہم نےانہیں کچھ بھی نہ کہایوں وہ آئےروز آئےروزہماری خودمختاری کامنہ چڑاتےآدھمکتےہیں۔ہم بس اتناہی کہتے ہیں کہ ہماری خودمختاری کا خیال کیاجئے۔یہ ہے ہماری خودمختاری،اب چلتے ہیں تہذیب کی طرف۔</p>
			<p>مولانافضل الرحمٰن صاحب عمران خان کےمخالف کیوں ہیں ۔؟ اس لئےکہ مولانافرماتےہیں "عمران خان ہماری تہذیب پرڈرون حملہ ہے۔" مولاناسےسوال ہے کہ وہ کس تہزیب کی بات کرتے ہیں ۔؟وہی تہذیب جس میں مائیں بیٹیوں کوزندہ جلارہی ہیں،لوگوں کاہجوم اٹھ کرکسی حواکی بیٹی کوٹرک سےباندھ کرٹرک کوآگ لگادیے اورحواکی بیٹی کی چیخیں تہیب کی نازک سماعتوں کو متوجہ نہ کرپائیں۔؟ مولانا!یہاں باپ خوداپنی بیٹی کوزہرملاپانی پلاکر صرف اس وجہ سےماردیتاہےکہ اس نے کہا تھا"ابا!بھوک لگی ہے۔"اسی تہذیب کےپالےہوئے والدین غربت کی وجہ سےاپنی اور اپنی اولادوں کی زندگیوں کےچراغ گل کررہےہیں مگر تہذیب پھر بھی باقی ہے۔یہاں حواکی بیٹیاں اپنی عزت وعصمت بچانےکےلئے چھتوں سےکود پڑتی ہیں اورجان دےدیتی ہیں۔ لوگ بھوک،پیاس،غربت،بےروزگاری اورنفرتوں کی وجہ مرےاورمارےجارہےہیں مگرتہذہب باقی ہے۔</p>
			<p>یہاں گدھےکےگم ہونےپرشروع ہونے والی لڑائی درجن بھر بندوں کوزندگی اورموت کی کشمکش میں مبتلاکردیتی ہے۔ادھربھائی کی ناانصافیوں کابدلہ یوں لیاجاتاہےکہ اس کی بنائی مٹھائی میں زہریلی ادویات ملادی جاتی ہیں جسےکھانےسے 100 کے قریب افراد موت کی لپیٹ میں آجاتے ہیں۔اسی مہذب معاشرےمیں غریب مزارعوں پرکتےچھوڑدئےجاتےہیں یاانہیں زنجیروں سےباندھاجاتاہے۔اسی مہذب معاشرےکےٹھیکیداروڈیرےآج بھی لوگوں کوبنیادی حقوق کی فراہمی میں رکاوٹ ہیں۔اقلیتیں توخیراقلیتیں ہی ہیں کہ "زبان چلانے" کےجرم میں تشددکانشانہ بنتے ہیں مگراکثریت بھی پولیس کی درندگی کاشکاررہتی ہے۔یہاں بچوں کوذہنی وجسمانی مشقت دی جاتی ہےاوران کےمعصوم بچپنوں سےکھیلاجاتا ہے۔اس سب پریوں کہئےکہ ہمارے یہاں انسانیت تومرچکی ہےمگرتہذیب زندہ ہے۔</p>
			<p>یونیورسٹیز،مخلوط تعلیمی اداروں،مدارس،ہوٹلز میں"مشرقی تہذیب" کےمظاہر کوآپ کئی برسوں سےبرداشت کرتےآرہےہیں توعمران خان کو بھی گواراکرلیجئے۔پھرجس حکومت کےآپ اتحادی ہیں ان کےسائےمیں ہونےوالے"یوتھ فیسٹیول" میں کس تہذیب کامظاہرہ کیا جاتا ہے۔؟کسی کی ذاتیات پرسیاست مت کریں کہ یہ آپ کوزیب نہیں دیتا۔آپ ایک سلجھےاورمنجھےہوئےسیستدان ہونےکےعلاوہ عالمِ دین بھی ہیں اور پاکستان کی مذہبی سیاست کےترجمان بھی۔اس لئےعوامی مسائل اورملکی وعالمی سطح کی سیاست ہی آپ کےمنصب کےموافق رہے گی۔</p>
			<p>ہمیں تسلیم کرناچاہئےکہ نہ ہی ہمارےیہاں کوئی تہذیب ہےنہ ہی ہم خودمختار ملک کےباشندےہیں۔ہم درندوں کےمعاشرےمیں رہنےوالےاورایک غلام قوم توہوسکتےہیں مگرمہذب اورآزادقوم نہیں۔ہمیں سب سےپہلےایک مہذب قوم بننےکی ضرورت ہے اور پھرہمیں ایک آزاداورخودمختارقوم بنناہے۔محض زبانی دعووں اورباتوں کی بجائے ہمیں سنجیدگی سےان مسائل کاحل ڈھونڈناچاہئے۔قانون سازی کافی نہیں بلکہ قانون کی عملداری ممکن بناناہوگی۔اس طرح کےواقعات کسی جنگل،کسی دیہاتی علاقےیاکسی ویرانےمیں پیش نہیں آئے۔بلکہ یہ واقعات مری،لاہوراورایبٹ آبادجیسے پوش علاقوں میں ہوئے ہیں جوہماری "تہذیب" کےمنہ پرطمانچہ ہیں۔</p>
			<p>ملک کی خودمختاری اورتہذیب کےٹھیکیداروں کوپہلےان چیزوں کی کوئی شکل وصورت وضع کرلینی چاہئے۔کسی چیزکےنہ ہوتےہوئےاس کی حفاظت کاڈھنڈوراپیٹنےسےدوسرےتو  ہنستےہی ہوں گےکہیں اپنےبھی آپ کومسخرے نہ سمجھنےلگیں۔خودمختاری اورتہذیب دونوں پرڈرون حملےتب تک جاری رہیں گےجب تک کہ ان کےخدوخال سامنےنہ آئیں۔کسی بھی ملک کی جارحیت کامنہ توڑجواب دیناچاہئے،اس اصول پرکہ اپناملک پہلے،بردادرانہ تعلقات اورامن کی خواہش بعد میں۔اسی طرح بدتہذیبی کےمظاہرجس جگہ بھی ہوں وہاں روک تھام کےلئےاقدامات کرنےچاہئیں۔یہ مشن کسی خاص جماعت،گروہ یاشخص کے خلاف نہیں ہوناچاہئے۔</p>
		</section>
	</body>
</document>
