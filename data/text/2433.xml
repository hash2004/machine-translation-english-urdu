<document>
	<meta>
		<title>نواز شریف کی سرکاری مصروفیات منسو خ کر دیں .</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/22227/</link>
			<copyright-holder>آئی بی سی اردو</copyright-holder>
		</publication>
		<num-words>273</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>نواز شریف کی سرکاری مصروفیات منسوخ، دورہ ترکی ملتوی، طبی معائنے کیلئے لندن روانگی</p>
			<p>وزیر اعظم کے ترجمان کے مطابق وزیراعظم نواز شریف نے خرابی صحت کے باعث اپنا دورہ ترکی بھی ملتوی کر دیا ہے جس کے بعد وہ کل بروز بدھ طبے معائنے کے لیے لندن جائیں گے جہاں وہ اپنے معالج سے معائنہ کرائیں گے.</p>
			<p>وزیر اعظم نواز شریف نے اپنی سرکاری مصروفیات منسوخ کر دیں اور وہ کل طبی معائنے کیلئے لندن روانہ ہو رہے ہیں۔</p>
			<p>وزیر اعظم کے ترجمان کے مطابق وزیراعظم نواز شریف نے خرابی صحت کے باعث اپنا دورہ ترکی بھی ملتوی کر دیا ہے جس کے بعد وہ کل بروز بدھ طبے معائنے کے لیے لندن جائیں گے جہاں وہ اپنے معالج سے معائنہ کرائیں گے جب کہ وزیر اعظم کی مصروفیات کے باعث کئی بار طبی معائنہ بھی ملتوی کیا جا چکا ہے۔</p>
			<p>ذرائع کے مطابق لاہور میں موجود وزیر اعظم نے موجودہ سیاسی صورتحال پراپنے خاندان سے بھی مشاورت کی ہے ۔اس ضمن میں وزیر اعلٰی شہباز شریف گزشتہ روز ہنگامی طور پر اسلام آباد گئے جہاں انہوں نے اہم ملاقاتیں کیں، اس دوران شہباز شریف وزیر اعظم سے مسلسل رابطے میں رہے ۔ ان ملاقاتوں کے دوران وزیر اعظم کے لندن جانے کا فیصلہ کیا گیا ہے۔</p>
			<p>با خبر ذرائع کے مطابق وزیر اعظم کی طبیعت دو دن سے ناساز ہے اور وہ سینے پر دباؤ محسوس کر رہے ہیں،خرابی طبیعت کی وجہ سے وہ تھر کول کے تقریب اور کراچی میں فضائیہ کی تقریب میں بھی شریک نہ ہو سکے۔</p>
			<p>ترجمان کے مطابق خرابی صحت کے باعث وزیر اعظم نے دورہ ترکی ملتوی کر دیا۔ میاں نواز شریف نے 10 روز میں دوسرا غیر ملکی دورہ منسوخ کیا ہے ۔</p>
		</section>
	</body>
</document>
