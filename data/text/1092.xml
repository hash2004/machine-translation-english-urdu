<document>
	<meta>
		<title>احسن اقبال پرویز خٹک کو لکھا گیا خط میڈیا پر لے آئے</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/14931/</link>
			<copyright-holder>آئی بی سی اردو</copyright-holder>
		</publication>
		<num-words>229</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>کیا واقعی پرویز خٹک کو پاک چین اقتصادی راہداری منصوبے سے لاعلم رکھا جا رہا ہے؟</p>
			<p>وزیر اعلیٰ خیبر پختونخواہ کے اعتراضات ، وفاقی وزیر احسن اقبال حکومتِ خیبر پختونخواہ کا جوابی خط منظر عام پر لے آئے</p>
			<p>وزیر اعلیٰ خیبر پختونخواہ کے وفاقی حکومت پرپاک چین اقتصادی راہداری منصوبے سے لاعلم رکھنے کے اعتراضات کے جواب میں وفاقی وزیربرائے ترقی ومنصوبہ بندی احسن اقبال حکومت خیبر پختونخواہ کی جانب سے تحریرکردہ سرکاری خط منظرعام پر لے آئے ہیں،</p>
			<p>نجی ٹی وی کے پروگرام کیپیٹل ٹاک میں گفتگو کرتے ہوئے وفاقی وزیر نے آگاہ کیا کہ پاک چین اقتصادی راہداری منصوبے کے حوالے سے پاکستان اور چین کی حکومتوں کے مابین کراچی میں منعقدہ حالیہ اعلیٰ سطعی اجلاس میں صوبائی حکومت کو باضابطہ طور پر دعوت دی گئی تھی لیکن حکومت خیبر پختونخواہ نے پارلیمانی سیکرٹری کو شرکت کیلئے بھیج دیا،</p>
			<p>اس حوالے سے نجی ٹی وی کے ٹاک شو میں وفاقی وزیر نے حکومت خیبر پختونخواہ کے پلاننگ اینڈ ڈولیپمنٹ ڈیپارٹمنٹ کا 4 نومبر 2015 ؁ء کا جوابی خط بھی دکھادیاجس میں پاکستان اور چین کے اعلیٰ حکام کے مابین اجلا س میں نمائندگی کیلئے صوبائی پارلیمانی سیکرٹری، چیف اکنامسٹ اور چیف اکنامک انالائسز کو نامزد کیا گیا تھا،</p>
			<p>ن لیگ کے بعض رہ نماؤں کا کہنا ہے کہ ان چشم کشا حقائق کے سامنے آجانے سے وزیر اعلیٰ پرویز خٹک کے اعتراضات کے پس پردہ مقاصد میں قومی منصوبے کو سیاست کی نذر کرنا لگتا ہے ۔</p>
		</section>
	</body>
</document>
