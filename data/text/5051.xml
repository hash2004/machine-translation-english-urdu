<document>
	<meta>
		<title>وین رونی کا مشہور ریسلر کو تھپڑ</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/9371/</link>
			<copyright-holder>آئی بی سی اردو</copyright-holder>
		</publication>
		<num-words>206</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>انگلینڈ کے مشہور فٹ بالر وین رونی نے چھ فٹ سات انچ کے طویل قامت ریسلر ویڈ بیرٹ کے چیلنج کا بھرپور جواب دیتے ہوئے انہیں بھرے مجمعے میں تھپڑ رسید کر دیا۔</p>
			<p>رونی اپنے چھ سالہ بیٹے کائی اور سابق ساتھی کھلاڑیوں ریان گگ اور ڈیرن فلیچر کے ساتھ ورلڈ ریسلنگ انٹرٹینمنٹ (ڈبلیو ڈبلیو ای) کا میچ دیکھنے مانچسٹر ارینا میں موجود تھے۔</p>
			<p>ویڈ بیرٹ نے رونی کو تماشائیوں کی پہلی قطار میں دیکھ کر مائیک ہاتھ میں لیا اور کہا کہ اس رنگ میں دو آدمی ایسے ہیں جنہیں باآسانی چمپیئن شپ کا مواد کہا جا سکتا ہے اور جو یقینا رونی اور مانچسٹر یونائیٹڈ سے بڑھ کر ہیں۔</p>
			<p>وید بیرٹ نے وین رونی کے بڑے بیٹے کا حوالہ دیتے ہوئے کہا کہ مجھے سوچ کر بہت نفرت محسوس ہوتی ہے کہ آپ کا چھوٹا بیٹا وہاں بیٹھا ہو اور اپنے باپ کو ناکام ہوتا دیکھے اس کا سامنے کریں کیونکہ جب بھی آپ نے فٹ بال کے میدان میں قدم رکھا ایسا ہی ہوا ہے "۔</p>
			<p>یہ سنتے ہی رونی اپنی کرسی سے اٹھے اور ریسلر کو مقابلے کے لیے چیلنج کیا۔</p>
			<p>تھوڑی دیر بعد رونی نے ہزاروں تماشائیوں کے سامنے ریسلر کو زوردار تھپڑ رسید کیا جس نے ویڈ کو ہلا کر رکھ دیا۔</p>
		</section>
	</body>
</document>
