<document>
	<meta>
		<title>ہم  کی نئی پیشکش: اڈاری</title>
		<author>
			<name>کوکب جہاں</name>
			<gender>Female</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/23290/</link>
			<copyright-holder>آئی بی سی اردو</copyright-holder>
		</publication>
		<num-words>415</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>حکومت کینیڈا کے اشتراک سے مومنہ دریس اور کشف فاؤنڈیشن کی مشترکہ پیشکش ڈرامہ سیریل 'اڈاری' ہم ٹی وی پر ۱۰ اپریل سے شروع ہو چکی ہے۔</p>
			<p>ڈرامے کے اہم اداکاروں میں بشریٰ انصاری، احسن خان، عروہ حسین، فرحان سعید، سمعیہ ممتاز اور لیلیٰ زبیری شامل ہیں۔ اس سیریل کو مشہور ڈرامہ نگار فرحت اشتیاق نے تحریر کیا ہے جبکہ ہدایات معروف ہدایتکار احتشام الدین نے دی ہیں۔</p>
			<p>اڈاری کا موضوع بچوں کے ساتھ جنسی زیادتی اور اس سے جڑے ایسے حساس موضوعات اور پیچیدہ معاملات ہیں جن کا زکر ہمارے معاشرے میں معیوب سمجھا جاتا ہے۔ ڈرامے کو سندھ کے شہر میر پورخاص میں ریکارڈ  کیا گیا ہے۔</p>
			<p>ڈرامے کی ریلیز سے قبل سٹار لنکس پی آر کی میزبانی میں منعقد  کی گئی ایک پریس کانفرنس میں صحافیوں سے بات کرتے ہوئے مومنہ درید نے بتایا کہ اس سیریل کے موضوع کی وجہ سے کئی اداکاروں  کو اپنا کردار بہت چیلنجنگ لگا۔</p>
			<p>اس حساس موضوع پر ڈرامہ بنانے کی وجوہات بیان کرتے ہوئے کشف فاؤنڈیشن کی بانی اور مینجنگ ڈائرکٹر روشانے ظفر نے کہا کہ کچھ عرصہ قبل قصور میں پیش آنے والے واقعے نے اس سوچ کو جنم دیا کہ ایم ڈی پرڈکشنز کے ساتھ مل کر اس طرح کے مسائل کو سب کے سامنے لایا جائے۔</p>
			<p>ڈرامے کے ہدایتکار احتشام الدین نے اس موقع پر بات کرتے ہوئےکہا کہ اس ڈرمے کو تحریر کرنا اتنا آسان نہیں رتھا کیونکہ اس مشکل موضوع کو حقیقت کے انداز میں قلم بند کرنا تھا جس کا سکرپٹ زندگی سے قریب ہو اور قابل یقین بھی۔</p>
			<p>بشرٰی انصاری نے اپنے کردار پر روشنی ڈالتے ہوئے کہا کہ وہ ایسی عورت کا کرادا ادا کر رہی ہیں جو بہت پر اعتماد ہے لیکن اس میں شہری نفاست نہیں ہے اور یہی عورت پاکستان کے دیہی علاقوں کی عورت کی عکاسی کرتی ہے۔</p>
			<p>ایم ڈی پروڈکشنز کا شمار پاکستان کے ممتاز ترین اداروں میں ہوتا ہے جو خواتین کے مسائل اور سماجی معاملات پر کئی کامیاب ڈرامے پیش کر چکا ہے جن میں ہمسفر، زندگی گلزار ہے، صدقے تمہارے، اور اسیر زادی قبل زکر ہیں۔</p>
			<p>کشف فاؤنڈیشن گزشتہ بیس سالوں سے خواتین کی معاشی اور سماجی بہبود کے لیےکام کر رہی ہے۔ فاؤنڈیشن  کے منصوپوں میں معاشرتی تھیٰٹر، تربیتی پروگرام اور حساس موضوعات پر مبنی ڈرامے بنانا ہے تاکہ لوگوں  کے رویوں میں تبدیلی لائی جا سکے۔</p>
			<p>یاد رہے اڈاری کشف فاؤنڈیشن اور ایم ڈی پروڈکشن کی پہلی مشترکہ پیشکش نہیںٰ ہے بلکہ اس سے قبل دونوں کی جانب سے بنائی گئی ڈرامہ سیریل رہائی نے بھی ناظرین میں کافی مقبولیت حاصل کی تھی ۔</p>
		</section>
	</body>
</document>
