<document>
	<meta>
		<title>بھارتی جاسوس کاایران میں پاکستان کے خلاف کام کرنے کااعترافی ویڈیو بیان</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/20734/</link>
			<copyright-holder>آئی بی سی اردو</copyright-holder>
		</publication>
		<num-words>414</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>اسلام آباد : پاک فوج کے شعبہ تعلقات عامہ (آئی ایس پی آر) کے ڈائریکٹر جنرل (ڈی جی) لیفٹیننٹ جنرل عاصم باجوہ کا کہنا ہے ہندوستانی خفیہ ایجنسی 'را' کے ایجنٹ کلبوشھن یادیو کی بلوچستان سے گرفتاری کے بعد بہت سے سوال اٹھ رہےتھے جن کے جواب ضروری ہیں۔</p>
			<p>اسلام آباد میں وفاقی وزیر اطلاعات پرویز رشید کے ہمراہ پریس کانفرنس کرتے ہوئے لیفٹیننٹ جنرل عاصم باجوہ کا کہنا تھا کہ گرفتار ہونے والے کلبوشھن یادیو نے جو انکشافات کیے ہیں، اس کی ویڈیو بنائی گئی ہے، یہ ویڈیو پریس کانفرنس کے موقع پر شیئر بھی کی گئی۔</p>
			<p>مذکورہ ویڈیو میں کل بھوشن یادو نے اعتراف کیا کہ وہ اس وقت بھی ہندوستانی نیوی کا حاضر سروس افسر ہے جسے 2013 کے آخر میں را میں شامل کیا گیا تھا۔</p>
			<blockquote>
				<blockquote>بھارتی جاسوس کا ویڈیو بیان</blockquote>
				<p>ایرانی ویزے پر پاکستان میں تخریب کاری کرنے والے بھارتی جاسوس کا ویڈیو بیان آگیا ۔ خوفناک وارداتوں کا انکشاف</p>
				<blockquote><annotation lang="en">Posted by</annotation></blockquote>
				<blockquote><annotation lang="en">IBC Urdu</annotation></blockquote>
				<blockquote><annotation lang="en">on Tuesday, March 29, 2016</annotation></blockquote>
			</blockquote>
			<p>ان کا کہنا تھا کہ 2004 اور 2005 میں کراچی کے کئی دورے کیے جن کا مقصد ہندوستانی ایجنسی 'را' کے لیے کچھ بنیادی ٹاسک تھے۔</p>
			<p>کلبھوشن یادیو کا کہنا تھا کہ بلوچستان کی علیحدگی پسند تنظیموں کی متعدد کارروائیوں کے پیچھے 'را' کا ہاتھ ہے۔</p>
			<p>ان کا کہنا تھا کہ وہ 2016 میں ایران کے راستے بلوچستان میں داخل ہوئے تھے۔</p>
			<p>ان کا کہنا تھا کہ پاکستان میں داخل ہونے کا مقصد بلوچ علیحدگی پسندوں سےملاقات کرنا تھا، جنھیں مختلف ذریعوں سے فنڈنگ کی جاتی ہے۔</p>
			<p>کلبھوشن یادو کا کہنا تھا کہ 'را' کی ایما پر بلوچستان میں سرگرمیوں میں مصروف رہا جس کا مقصد بلوچوں کو جرائم کی طرف راغب کرنا تھا۔</p>
			<p>'را' ایجنٹ کی اعترافی ویڈیو شیئر کیے جانے کے بعد پاک فوج کے ترجمان کا کہنا تھا کہ کلبھوشن یادیو سے پاکستان اور بلوچستان کے نقشے برآمد ہوئے ہیں۔</p>
			<p>عاصم باجوہ نے کہا کہ 'را' ایجنٹ نے اعتراف کیا ہے کہ ہندوستان میں جوائنٹ سیکریٹری اے کے گپتا اسے ہینڈل کر رہےتھے۔</p>
			<p>ان کا کہنا تھا کہ ہندوستان، پاکستان میں دہشت گردی میں ملوث ہے اور کلبھوشن اس بات کا ثبوت ہے۔</p>
			<p>انھوں نے مزید اضافہ کیا کہ ریاستی دہشت گردی کا اس سے بڑا ثبوت کوئی نہیں ہو سکتا۔</p>
			<p>ڈی جی آئی ایس پی آر لیفٹننٹ جنرل عاصم باجوہ نے کہا کہ گوادر پورٹ 'را' کا بڑا ہدف تھا۔</p>
			<p>ایک سوال کے جواب میں پاک فوج کے ترجمان نے کہا تھا کہ ایرانی صدر کے سامنے بھی ہندوستانی دہشت گردی کا معاملہ اٹھایا گیا تھا۔</p>
		</section>
	</body>
</document>
