<document>
	<meta>
		<title>فریج میں گوشت گائے نہیں بلکہ بکرے کا تھا</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7703/</link>
			<copyright-holder>آئی بی سی اردو</copyright-holder>
		</publication>
		<num-words>273</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بھارتی ریاست اترپردیش کے علاقے میں گائے کے گوشت کی افواہ پرمشتعل ہندﺅوں کے ہاتھوں مسلمان شہری محمد اخلاق کے قتل کے بعد قبضے میں لیے گئے گوشت کی رپورٹ آگئی ہے جس کے مطابق فریج میں موجودگوشت گائے کانہیں بلکہ بکرے کا تھاجبکہ ہسپتال میں موجود محمداخلاق کے صاحبزادے دانش کی حالت اب خطرے سے باہر ہے ۔</p>
			<p>یاد رہے کہ 28 ستمبر کی رات کو مشتعل ہجوم نے 52 سالہ محمد اخلاق اور ان کے بائیس سالہ صاحبزادے کو مشتعل ہجوم نے دادری ضلع کے بساداگاﺅں میں موجود ان کے گھر سے باہر نکال لیاتھا اورگائے کا گوشت کھانے کے الزام میں 200 افراد کے ہجوم نے بری طرح پیٹاتھاجس میں محمد اخلاق زندگی کی بازی ہارگیاجبکہ ان کے بیٹے کو تشویشناک حالت میں مقامی ہسپتال منتقل کردیاگیاتھاجبکہ پولیس نے موقع پر پہنچ کر ان کے گھر میں پڑے فریج سے ہجوم کی طرف سے نکالے گئے گوشت کو بھی قبضے میں لے لیاتھا اوراسے ٹیسٹ کیلئے لیبارٹری منتقل کردیاجبکہ اس وقت اخلاق کے اہلخانہ کاکہناتھاکہ گوشت گائے کا نہیں ہے اور اب فارنزک ٹیسٹ میں تصدیق ہو گئی ہے کہ یہ گوشت 'مٹن 'تھا۔</p>
			<p>محمد اخلاق کی صاحبزادی ساجدہ کاکہناتھاکہ فریج میں مٹن ہی موجود تھا لیکن اگر تصدیق ہو گئی ہے کہ وہ بیف نہیں تھا توکیا وہ اس کے والد کو واپس لاسکتے ہیں ؟</p>
			<p>اب گوشت بکرے کاہویا گائے کا لیکن سوال اس جرم کا ہے جو کہ ہوا ہے اور لیبارٹری رپورٹس سے یہ بات واضح ہوتی ہے کہ کیسے من گھڑت افواہوں پر ہجوم نے کارروائی کرتے ہوئے ایک معصوم شخص کو موت کے گھاٹ اتاردیا جس کے بعد میں تانے بھارتی حکمران جماعت بی جے پی کے رہنماءسے جڑے ۔</p>
		</section>
	</body>
</document>
