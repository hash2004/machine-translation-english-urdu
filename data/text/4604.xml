<document>
	<meta>
		<title>انضمام الحق ایک ماہ کے لیے افغان کرکٹ ٹیم کے ہیڈ کوچ مقرر</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7298/</link>
			<copyright-holder>آئی بی سی اردو</copyright-holder>
		</publication>
		<num-words>196</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پاکستانی کرکٹ ٹیم کے سابق کپتان انضمام الحق افغانستان کرکٹ ٹیم کی کوچنگ کرینگے جو اس ماہ زمبابوے کا دورہ کرنے والی ہے ، اس دورے میں افغانستان کی ٹیم پانچ ون ڈے اور دو ٹی 20 میچز کھیلے گی،تمام میچزبلاوئیو میں کھیلے جائیں گے ۔</p>
			<p>انضمام الحق نے انٹرویو میں کہا کہ افغان کرکٹ حکام نے کچھ عرصہ قبل ان سے اپنی ٹیم کی کوچنگ کرنے کی درخواست کی تھی جس کی انہوں نے حامی بھرلی تھی لیکن انہوں نے کہہ دیا تھا کہ وہ مستقل بنیادوں پر یہ کام نہیں کر سکتے ۔ انضمام الحق نے کہا کہ وہ پانچ اکتوبر کو زمبابوے روانہ ہونگے اور تقریباً ایک ماہ ٹیم کے ساتھ رہیں گے ۔</p>
			<p>انضمام الحق نے کہا کہ اگر پاکستان سپر لیگ اور یا کسی بھی ٹیم نے انہیں کوچنگ کی پیشکش کی تو وہ اس پر ضرور غور کرینگے ۔ انضمام الحق سے قبل پاکستان کے دو ٹیسٹ کرکٹرز کبیر خان اور راشد لطیف افغانستان کرکٹ ٹیم کی کوچنگ کر چکے ہیں۔</p>
			<p>افغانستان نے کبیر خان کے بعد انگلینڈ سے تعلق رکھنے والے اینڈی مولز کو کوچ مقرر کیا تھا لیکن ورلڈ کپ کے بعد ان کے معاہدے کی تجدید نہیں کی گئی۔</p>
		</section>
	</body>
</document>
