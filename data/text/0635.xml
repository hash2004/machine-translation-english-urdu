<document>
	<meta>
		<title>فیس بک کی جانب سے "پروفیشنل ورژن" متعارف کرانے کا اعلان</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/12653/</link>
			<copyright-holder>آئی بی سی اردو</copyright-holder>
		</publication>
		<num-words>240</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>فیس بک کی جاننب سے "پروفیشنل ورژن" پیش کرنے کا اعلان کیا گیا ہے جسے اگلے چند ماہ میں ریلیز کر دیا جائے گا جس میں 95 فیصد فیچرز فیس بک سے مشابہت رکھتے ہیں جب کہ اس میں کام کرنے کی جگہ پر تعاون اور رابطے پر خاص زور دیا گیا ہے تاکہ آفس میں کمپیوٹر کے ذریعے افراد باہمی طور پر کام کر سکیں۔</p>
			<p>فیس بک کے اس ورژن میں فیڈز، لائکس اور چیٹ کی سروس بھی ویسی ہی ہوگی لیکن پروفائلز کو خاص رکھا گیا ہے تاہم فیس بک نے کام کی جگہ کے فیس بک کے لیے نئے سیکیورٹی ٹولز تیار کیے ہیں اور آفس میں موجود افراد اپنے عام پروفائلز کی جگہ "پرفیشنلز یا پیشہ ورانہ پروفائلز" استعمال کر سکیں گے جب کہ پروفیشنل فیس بک پر "کینڈی کرش" گیم نہیں کھیلا جا سکے گا۔</p>
			<p>اس کی بی ٹا سروس کا آغاز جنوری 2016 سے ہو رہا ہے لیکن اس کا پروفائل بنانے کے لیے دعوت ( انویٹیشن) کی ضرورت ہوگی اور افراد کی بجائے کمپنیوں کو ترجیح دی جائے گی۔ فیس بک ترجمان کے مطابق کمپنیوں اور دفاتر کو "پریمیئم" سروس فراہم کی جائے گی جس کے لیے ماہانہ چند ڈالر وصول کیے جائیں گے۔</p>
			<p>واضح رہے کہ دنیا کی 300 بڑی کمپنیاں آفیشلی فیس بک کو کاروبار اور روابط کے لیے آفس میں استعمال کر رہی ہیں جب کہ ایک ادارے نے اپنے 13 ہزار ملازمین کے لیے فیس بک کا پروفیشنل اکاؤنٹ بنانے کا بھی اعلان کیا ہے۔</p>
		</section>
	</body>
</document>
