<document>
	<meta>
		<title>دومغوی چیک خواتین کو چھ ملین ڈالر تاوان کےبدلےرہا کیا گیا تھا۔</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/16811/</link>
			<copyright-holder>آئی بی سی اردو</copyright-holder>
		</publication>
		<num-words>287</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>جمہوریہ چیک کی حکومت نے بلوچستان سےاغوا کی گئی اپنی دو خواتین سیاحوں کی بحفاظت بازیابی کے لئے چھ ملین ڈالرز کی خطیر رقم تاوان کےطور پر ادا کرنےکادعویٰ کیا ہے،تاہم صوبائی حکومت نے معاملے سے لاعلمی کا اظہار کیا ہے۔</p>
			<p>جمہوریہ چیک کی دو سیاح خواتین کو مارچ 2013 میں بلوچستان کےسرحدی علاقے سے اس وقت اغوا کیاگیاتھاجب وہ ایران کےراستے پاکستان میں داخل ہوئی تھیں اور کوئٹہ جا رہی تھیں۔ کچھ عرصہ بعد اغوا کاروں کی جانب سے ان کی وڈیو سامنے آئی ،جس میں انہیں امریکا میں قید ڈاکٹر عافیہ صدیقی کو رہاکرنےکی اپیل کرتے ہوئے دکھائی دیاگیاتھا۔</p>
			<annotation type="url">http://www.dailymotion.com/video/x1ntogg_sabookh-syed-report-about-2-check-girls-kidnapped-pkg_travel</annotation>
			<heading>دو چیک لڑکیوں کے اغوا کی کہانی</heading>
			<p>گزشتہ سال 28 مارچ کو چیک حکومت کی جانب سے ان کی بازیابی سے متعلق خبر سامنے آئی ۔اب غیرملکی خبر رساں ایجنسی کے حوالے سے یہ بات سامنے آئی ہے کہ جمہوریہ چیک نے سیاح خواتین کی بازیابی کے لئے چھ ملین ڈالرز کی رقم بطور تاوان اداکی۔</p>
			<p>رپورٹ کے مطابق اغوا کاروں سے خواتین کی بازیابی کے لئے تاوان کی رقم کی ادائیگی کے لئے چیک اسٹیٹ سیکورٹی کونسل کی جانب سے مذاکرات کئے گئے۔ رپورٹ کے مطابق مذاکرات کے ایک شریک کار نےاپنی شناخت نہ بتانے کی شرط پر کہا کہ بات چیت آسان نہیں تھی، تاہم تاوان کی ادائیگی کا فیصلہ اتفاق رائے سے کیا گیا۔</p>
			<p>دوسری جانب اس سلسلے میں سیکرٹری داخلہ بلوچستان اکبر درانی کا کہنا تھا کہ انہیں اس بات کا علم نہیں ہے کہ جمہوریہ چیک کی حکومت کی جانب سے مغوی خواتین کی بازیابی کے لئے کوئی رقم ادا کی گئی،تاہم اس رپورٹ کے آنے پر ہم نے چیک حکومت سےکہا ہے کہ اگر ان کے پاس اغوا کاروں کے خلاف ثبوت ہیں تو دئیے جائیں تاکہ ان کے خلاف کاروائی کی جا سکے۔</p>
		</section>
	</body>
</document>
