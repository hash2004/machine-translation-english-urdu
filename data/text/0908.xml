<document>
	<meta>
		<title>مولانا عبد العزیز کے خلاف ثبوت دیں تو ضرور کارروائی ہو گی:چوہدری نثار</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/14075/</link>
			<copyright-holder>آئی بی سی اردو</copyright-holder>
		</publication>
		<num-words>219</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>وفاقی وزیر داخلہ چوہدری نثار نے کہا ہے کہ نیشنل ایکشن پلان کے 15 نکات پر کارکردگی تسلی بخش ہے جبکہ 5 نکات پر کارکردگی سست روی کا شکار ہے ۔اگر کچھ لوگ مولانا عبد العزیز کے خلاف کارروائی کا مطالبہ کر رہے ہیں تو وہ ثبوت پیش کریں ،جس کے بعد کارروائی کی جائے گی ۔</p>
			<p>میڈیا رپورٹس کے مطابق چوہدری نثار نے کہا کہ مو لاناعبد العزیزسے متعلق بہت سے سوا لات کر سکتا ہوں ،مولانا کو اسلام آباد میں حکومت یا میں نے مسلط نہیں کیا ،</p>
			<blockquote>
				<p>گزشتہ حکومتوں نے مولانا کے بھانجے کو لال مسجد کا خطیب بنا یا</p>
			</blockquote>
			<p>۔انہوں نے کہا کہ جو لوگ کہتے ہیں کہ مولانا عبد العزیز کے خلاف کارروائی کی جائے ،وہ مولانا عبد العزیز کے خلاف ثبوت فراہم کریں تو پھر ضرور کارروائی کی جائے گی ۔</p>
			<p>نیشنل ایکشن پلان قومی اور امن و امان کا ایجنڈہ ہے اس لیے اس پر سیاست نہیں کرنی چاہیے ۔ نیشنل ایکشن پلان پر عملد رآمد سب کی ذمہ داری ہے ۔انہوں نے کہا کہ</p>
			<blockquote>
				<p>نیشنل ایکشن پلان کے 20 میں سے 10 نکات پر صوبے کی ذمہ داری ہے</p>
			</blockquote>
			<p>جبکہ چار نکات پر وزارت داخلہ جوابدہ ہے ۔ان کا کہنا تھا کہ نیشنل ایکشن پلان کے 15 نکات پر کارکردگی تسلی بخش ہے جبکہ 5 نکات سست روی کا شکار ہیں ۔</p>
		</section>
	</body>
</document>
