<document>
	<meta>
		<title>کنگ خان کی فلم"دل والے" نے میدان مار لیا</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/13280/</link>
			<copyright-holder>آئی بی سی اردو</copyright-holder>
		</publication>
		<num-words>314</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بالی ووڈ کے کنگ شاہ رخ خان کی نئی آنے والی فلم "دل والے" باکس آفس پر مقابلے کے باوجود رواں سال سب سے زیادہ کمائی کرنے والی تیسری فلم بن گئی ہے۔</p>
			<p>بالی ووڈ سپر اسٹار شاہ رخ خان اپنی اداکاری کے ساتھ ساتھ باکس آفس پر کمائی میں بھی کنگ مانے جاتے ہیں یہی وجہ ہے کہ انڈسٹری کے بڑے بڑے نام ان کی فلموں کے ساتھ اپنی فلم کی نمائش سے ڈرتے ہیں جب کہ ان کی نئی آنے والی فل م"دل والے" اور "باجی راؤ مستانی" بھی ایک ہی دن ریلیز کی گئیں تاہم اس مقابلے میں بھی کنگ خان نے اپنا سکہ جمادیا ہے۔</p>
			<p>فلمساز روہت شیٹھی کی فلم "دل والے"  ریلیز کے 3 دنوں میں ہی 100 کروڑ سے زائد کا بزنس کر کے رواں سال سب سے زیادہ کمانے والی تیسری فلم بن گئی ہے جب کہ فلم نے بھارت میں پہلے روز 21 کروڑ ، دوسرے روز 20. 09 کروڑ اور تیسرے روز 24 کروڑ سے زائد کا بزنس کر کے مجموعی طور پر 65 کروڑ سے زائد کی کمائی کی ہے  اور فلم دنیا بھر میں 56 کروڑ سے زائد کا بزنس کر چکی ہے جس کے باعث انہیں سنجے لیلا بھنسالی کی فلم کو باکس آفس پر پیچھے چھوڑ دیا ہے۔</p>
			<p>دوسری جانب سنجے لیلا بھنسالی کی فلم "باجی راؤ مستانی" نے 3 روز میں مجموعی طور پر 46 کروڑ سے زائد کا بزنس کر کے فلم "دل والے" کو مات دینے میں ناکام ثابت ہوئی ہے جب کہ فلم نے پہلے روز 12. 80 کروڑ ، دوسرے روز 15. 52 اور تیسرے روز 18. 45 کروڑ سے زائد بزنس کر کے مجموعی طور پر تین دن میں 46. 77 کروڑ کی کمائی کر چکی ہے۔</p>
			<p>واضح رہے کہ فلم"دل والے" میں شاہ رخ خان ، کاجول، ورن دھون اور کیریتی سنون جب کہ "باجی راؤ مستانی" میں رنویر سنگھ، دپیکا پڈوکون اور پریانکاچوپڑا نے مرکزی کردار ادا کیا ہے۔</p>
		</section>
	</body>
</document>
