<document>
	<meta>
		<title>چوری شدہ ویڈیو کے لیے فیس بک کا نیا ٹول</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/22882/</link>
			<copyright-holder>آئی بی سی اردو</copyright-holder>
		</publication>
		<num-words>226</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اگر تو آپ سماجی رابطے کی ویب سائٹ فیس بک پر کسی کی ویڈیو چوری کر کے لگالیں تو اس عادت کو ترک کر دیں۔</p>
			<p>جی ہاں فیس بک نے رائٹس منیجر کے نام سے ایک نیا ٹول متعارف کرایا ہے جس کا مقصد چوری شدہ ویڈیوز یا مواد کے خلاف کریک ڈاﺅن کرنا ہے۔</p>
			<p>اس ٹول کے ذریعے اس ویڈیو کو بنانے والے کسی بھی ایسی ویڈیو کو ہٹانے کے لیے آٹومیٹک فلیگ لگاسکیں گے جو نقل یا چوری کی گئی ہو۔</p>
			<p>یہ فیچر یوٹیوب کے کانٹینٹ آئی ڈی سسٹم سے ملتا جلتا ہے جو کئی برسوں سے استعمال کیا جا رہا ہے۔</p>
			<p>فیس بک کو کافی عرصے سے یوٹیوب کے ویڈیو تخلیق کاروں کی جانب سے تنقید کا سامنا تھا جن کی ویڈیوز چوری کر کے بغیر اجازت سماجی رابطے کی سائٹ پر پوسٹ کر دیا جاتا۔</p>
			<p>ان صارفین کا کہنا تھا کہ کاپی رائٹ کی خلاف ورزی کی روک تھام کے لیے فیس بک کا سسٹم بہت سلو بلکہ ناکارہ ہے۔</p>
			<p>اب چونکہ فیس بک نے اپنی زیادہ توجہ ویڈیو پر مرکوز کر دی ہے تو وہ کاپی رائٹس کے تحفظ کے لیے بھی زیادہ سنجیدہ ہے۔</p>
			<p>اس نئے ٹول کا اطلاق لائیو اسٹریم ویڈیو پر بھی اس صورت میں ہو جائے گا جب کوئی صارف کاپی رائٹس کا تحفظ رکھنے والے مواد کو استعمال کرے گا اور اس کی براہ راست نشریات فوری طور پر روک دی جائے گی۔</p>
		</section>
	</body>
</document>
