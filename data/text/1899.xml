<document>
	<meta>
		<title>امریکا،انڈیا:جیش،داعش، القاعدہ اورلشکر طیبہ کا مخالف،پاکستان کاحامی</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/19104/</link>
			<copyright-holder>آئی بی سی اردو</copyright-holder>
		</publication>
		<num-words>535</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>امریکہ اوربھارت نے لشکر طیبہ اور جیش محمد کے خلاف لڑائی میں قریبی تعاون بڑھانے پر اتفاق کیا ہے۔</p>
			<p>گزشتہ ہفتے پاکستان کے ہمراہ جاری ہونے والے ایک مشترکہ بیان میں امریکہ نے مسئلہ کشمیر کے پر امن تصفیے پر زور دیتے ہوئے کہا تھا کہ کشیدگی کم کرنے کیلئے خطے کی 'تمام پارٹیاںبرداشت کا مظاہرہ کریں۔</p>
			<p>تاہم امریکہ کی قومی سلامتی مشیر سوزن رائس اوربھارتی سیکریٹری خارجہ سبرامنیم جے شنکھر کے درمیان ملاقات کے بعد وائٹ ہاؤس نے کشمیر میں سرگرم عسکریت پسند گروہوں سے نمٹنے کیلئے بھارت کے ساتھ مزید تعاون کی ضرورت پر زور دیا۔</p>
			<p>وائٹ ہاؤس میں ہونے والی رائس جے شنکھر ملاقات میں لشکر طیبہ اور جیش محمد سمیت دوسرے گروہوں کی خلاف امریکہ اور انڈیا کے تعاون پر غور کیا گیا۔دونوں رہنماؤں نے مستقبل قریب میں ہونے والی ایٹمی سیکیوٹی کانفرنس کی تیاریوں کا جائزہ لیا، کانفرنس میں پاکستان اور انڈیا کے وزرائے اعظم کی شرکت متوقع ہے۔</p>
			<p>واشنگٹن میں سفارتی مبصرین کے مطابق امریکہ نے دو علیحدہ بیانات کے ذریعے پاکستان اور انڈیا کو پیغام دیا کہ وہ دونوں کے ساتھ ہی تعلقات برقرار رکھنے کا خواہاں ہے۔بیانات سے معلوم ہوتا کہ امریکہ پاکستان اور انڈیا کے درمیان مختلف مسائل پر اپنی پالیسی کے رہنما اصولوں کے مطابق ہی ردعمل دکھائیگا۔</p>
			<blockquote>
				<p>پاکستان القاعدہ ،طالبان اور داعش کا بیک وقت مقابلہ کر رہا ہے،امریکا</p>
			</blockquote>
			<p>واشنگٹن...........امریکہ نے دہشتگردی کے خلاف جنگ میں پاکستان کی قربانیوں کا ایک مرتبہ پھر اعتراف کرتے ہوئے کہا ہے کہ پاک فوج دہشت گردوں کی محفوظ پناہ گاہوں کے خاتمے کے لئے سنجیدہ کوششیں کر رہی ہے اور ایک ہی وقت میں القاعدہ،تحریک طالبان پاکستان اور داعش کامقابلہ کرنے میں مصروف ہے ۔</p>
			<p>حقانی نیٹ ورک افغانستان میں امریکی افواج کے لئے بڑا خطرہ ہے ،اس کے خلاف فیصلہ کن اقدامات کی ضرورت ہے۔غیر ملکی میڈیا کے مطابق امریکہ سینٹرل کمانڈ کے کمانڈر جنرل لائیڈ جے آسٹن نے سینیٹ کی آرمڈ سروس کمیٹی کے ساتھ کانگریس کی ایک سماعت کے دوران بریفنگ دی ۔</p>
			<p>جنرل آسٹن نے کہا کہ پاکستانی فوج افغان بارڈر پر قبائلی علاقوں میں دہشت گردوں کی محفوظ پناہ گاہوں کے خاتمے کے لئے سنجیدہ کوششیں کر رہی ہے اور ایک ہی وقت میں القاعدہ،تحریک طالبان پاکستان اور داعش کامقابلہ کرنے میں مصروف ہے</p>
			<p>جنرل آسٹن نے حقانی نیٹ ورک کو افغانستان میں امریکی افواج کے لئے بڑا خطرہ قرار دیتے ہوئے کہا ہے کہ پاکستان کو حقانی نیٹ ورک کے خلاف فیصلہ کن اقدامات کرنے کی ضرورت ہے، امریکہ افغانستان میں مصالحاتی عمل کے لئے پاکستان کی کوششوں کے نتیجے میں دونوں ممالک کے تعلقات میں بہتری کی حمایت کرتا ہے۔</p>
			<blockquote>
				<p>کیر ی کا ایرانی ہم منصب سے رابطہ ، میزائل تجربات پر تشویش</p>
			</blockquote>
			<p>واشنگٹن ..........امریکی وزیر خارجہ جان کیری نے ایرانی ہم منصب جواد ظریف کو ٹیلیون کر کے میزائل تجربات پر تشویش کا اظہار کیا ہے۔</p>
			<p>امریکی محکمہ خارجہ کے ترجمان جان کربی نے واشنگٹن میں میڈیا بریفنگ میں کہا کہ جان کیری نے ایرانی ہم منصب کو تہران کو اس کے وعدوں کی یاد دہانی کرائی۔انہوں نے کہا کہ تہران ایسا کام نہ کرے کہ ایٹمی معاہدے کی خلاف ورزی ہو۔</p>
			<p>جان کربی نے کہا کہ جان کیری نے نہ صرف ایران کو امریکی تشویش سے آگاہ کیا بلکہ خبردار کیا کہ میزائل تجربات سے ایٹمی معاہدے کی خلاف ورزی ہو سکتی ہے جس سے تہران پر ایک مرتبہ پھر عالمی پابندیاں لگ سکتی</p>
		</section>
	</body>
</document>
