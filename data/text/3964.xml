<document>
	<meta>
		<title>گال: موسم، فیلڈنگ ،قسمت سبھی خراب</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/3621/</link>
			<copyright-holder>آئی بی سی اردو</copyright-holder>
		</publication>
		<num-words>293</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>گال</p>
			<p>موسم خراب،</p>
			<p>فیلڈنگ خراب،</p>
			<p>قسمت بھی خراب،</p>
			<p>گال ٹیسٹ میں بارش کی وجہ سے ایک دن کا کھیل ضائع ہوا،</p>
			<p>پھر کبھی نو بال نے وکٹ نہ دلائی،</p>
			<p>کبھی ڈراپ کیچ نے،</p>
			<p>کوشل سلوا اور سنگاکارا نے نصف سنچریاںبنائیں،</p>
			<p>گال ٹیسٹ کے دوسرے دن سری لنکا نے پاکستان کے خلاف تین وکٹوں پر 178 رنز بنا لئے۔</p>
			<p>پاکستان کی جانب سے نسبتاًخراب فیلڈنگ نے سری لنکن بیٹس مینوں کو بڑے نقصان سے بچالیا۔</p>
			<p>وہاب ریاض کی بولنگ متاثر کن رہی۔</p>
			<p>خراب موسم کے باعث پورے ایک دن اور پھر کچھ وقت کی تاخیر سے شروع ہونے والے پہلے ٹیسٹ میں مصباح نے ٹاس جیت کر فیلڈنگ کا فیصلہ کیاتو کرونارتنے اور کوشل سلوا نے سری لنکن اننگز شروع کی۔</p>
			<p>دوسرے ہی اوور میں وہاب ریاض نے کرونارتنے کو محمد حفیظ کے زریعے کیچ آؤٹ کرا دیا لیکن بدقسمتی سے اوور اسٹیپنگ کے باعث یہ نو بال قرار دی گئی۔</p>
			<p>آٹھویں اوور میں وہاب ریاض پھر اس وقت بدقسمت رہے جب یاسر شاہ سلوا کا کیچ گرا دیا لیکن پھر زیادہ انتظار نہ کرنا پڑا اور کرونارتنے تیرھویں اوور میں 21 رنز بنا کر وہاب ہی کا شکار بن گئے۔</p>
			<p>اس کے بعد کریز سنبھالی سنگاکارا اور کوشال سلوا نے، دونوں نے زمہ دارانہ بیٹنگ کا مظاہرہ کیا اور اسکور 142 رنز تک پہنچایا۔</p>
			<p>سینتیسویں اوور میں اظہر علی اگر سنگاکار کا کیچ پکڑ لیتے تو یہ یاسر شاہ کی پہلی وکٹ ہوتی لیکن 50 اسکور کرنے والے سنگاکار کی وکٹ بھی وہاب ہی کے حصے میں آئی۔ تھری مانے 8 رنز ہی بنا سکے۔ انہیں محمد حفیظ نے آؤٹ کیا۔</p>
			<p>یوں سری لنکا نے دن کا اختتام تین وکٹوں کے نقصان پر پر 178 رنز بنا کر کیا ۔ کوشال سلوا 80 اور انجلو میتھیوز 10 رنز بناx کر کریز پر موجود ہیں۔</p>
		</section>
	</body>
</document>
