<document>
	<meta>
		<title>کہ کل کون تھے آج کیا ہو گئے تم</title>
		<author>
			<name>مولانا الطاف حسین حالی</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/17427/</link>
			<copyright-holder>آئی بی سی اردو</copyright-holder>
		</publication>
		<num-words>153</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>کہ کل کون تھے آج کیا ہو گئے تم</p>
			<p>ابھی جاگتے تھے ابھی سو گئے تم</p>
			<p>پر اس قوم غافل کی غفلت وہی ہے</p>
			<p>تنزل پے اپنی قناعت وہی ہے</p>
			<p>ملے خاک میں پر رعونت وہی ہے</p>
			<p>ہوئی صبح اور خواب راحت وہی ہے</p>
			<p>نہ افسوس انھیں اپنی ذلت پہ ہے کچھ</p>
			<p>نہ رشک اور قوموں کی عزت پہ ہے کچھ</p>
			<p>بہائم کی اور اُن کی حالت ہے یکساں</p>
			<p>کہ جس حال میں ہیں اُسی میں ہیں شاداں</p>
			<p>نہ ذلت سے نفرت نہ عزت کا ارماں</p>
			<p>نہ دوذخ سے ترساں نہ جنت کے خواہاں</p>
			<p>لیا عقل و دیں سے نہ کچھ کام انھوں نے</p>
			<p>کیا دینِ برحق کو بد نام انھوں نے</p>
			<p>وہ دیں جس نے اعدا کو اخواں بنایا</p>
			<p>وحوش اور بہائم کو انساں بنایا</p>
			<p>درندوں کو غم خوارِ دَوراں بنایا</p>
			<p>گڈریوں کو عالم کا سلطان بنایا</p>
			<p>وہ خطہ جو تھا ایک ڈھوروں کا گلہ</p>
			<p>گراں کر دیا اُس عالم کا پلہ</p>
		</section>
	</body>
</document>
