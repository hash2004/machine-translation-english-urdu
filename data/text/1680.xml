<document>
	<meta>
		<title>برٹ ایوارڈز  ،  گلوکارہ اڈیل پر ایوارڈز کی بارش</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/17875/</link>
			<copyright-holder>آئی بی سی اردو</copyright-holder>
		</publication>
		<num-words>266</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<heading>معروف برطانوی گلوکارہ اڈیل نے لندن میں بِرٹ ایوارڈز کی تقریب میں بہترین البم اور بہترین گلوکارہ سمیت چار ایوارڈز جیت لیے ہیں۔</heading>
			<p>لندن کے <annotation lang="en">O2</annotation> ایرینا میں بدھ کی شب موسیقی کے شعبے میں برطانیہ کے سب سے بڑے ایوراڈز کی تقریب میں اڈیل کے کروڑوں کی تعداد میں بکنے والے البم ' 25 ' کو بہترین برطانوی البم کا ایوارڈ دیا گیا۔</p>
			<p>انھیں اپنے نغمے 'ہیلو' کے لیے بہترین گانے کے علاوہ گلوبل سکسیس ایوارڈ ملا جبکہ ساتھ ہی ساتھ انھیں بہترین برطانوی گلوکارہ بھی قرار دیا گیا۔</p>
			<p>تقریب کے سب سے باوقار ایوارڈ یعنی بہترین البم کے لیے اڈیل کا مقابلہ کولڈ پلے ، فلارنس اینڈ دی مشین ، جیمز بے اور جیمی ایکس ایکس سے تھا۔</p>
			<p>25 اڈیل کی تیسری البم ہے اور دنیا بھر میں اس کی ڈیڑھ کروڑ کاپیاں فروخت ہوئی ہیں۔</p>
			<p>اڈیل کے کروڑوں کی تعداد میں بکنے والے البم ' 25 ' کو بہترین برطانوی البم کا ایوارڈ دیا گیا۔</p>
			<p>ایوارڈ وصول کرتے ہوئے اڈیل کا کہنا تھا کہ ' یہ البم بنانا آسان نہیں تھا '۔ انھوں نے اس ایوارڈ کو اپنے شریکِ زندگی سائمن کونیسکی کے نام کیا۔</p>
			<p>برٹ ایوارڈز میں کولڈ پلے کو برطانیہ کا بہترین میوزک بینڈ قرار دیا گیا جبکہ جیمز بے نے بہترین مرد گلوکار کا ایوارڈ جیتا۔</p>
			<p>تقریب میں کینیڈین گلوکار جسٹن بیبر کو بہترین بین الاقوامی گلوکار جبکہ آسٹریلیا کے بینڈ ٹیم امپالا کو بہترین بین الاقوامی گروپ قرار دیا گیا۔</p>
			<p>رواں سال بِرٹ ایوارڈز کی تقریب میں اپنے فن کا مظاہرے کرنے والوں میں جسٹن بیبر، کولڈ پلے، جیمز بے، لٹل مِکس، دی ویکنڈ ایند جس گلین شامل ہیں۔</p>
		</section>
	</body>
</document>
