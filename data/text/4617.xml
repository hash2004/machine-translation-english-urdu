<document>
	<meta>
		<title>کیا داعش کا خطرہ پاکستان میں بھی موجود ہے؟ آرمی چیف کے بیان پر رد عمل</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7373/</link>
			<copyright-holder>آئی بی سی اردو</copyright-holder>
		</publication>
		<num-words>254</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<heading>رپورٹ :آفتاب چوہدری</heading>
			<p>چیف آف آرمی سٹاف جنرل راحیل شریف نے کہا تھا کہ داعش کو دنیا کیلئے القاعدہ سے بھی بڑا خطرہ ہے ۔ آرمی چیف نے کہا کہ داعش کے ہمدردوں کیساتھ آہنی ہاتھوں سے نمٹیں گے اور پاکستان میں داعش کی سرگرمیاں برداشت نہیں کی جائیں گی ۔</p>
			<p>دفاعی ماہرین اور مذہبی رہنماوں نے آرمی چیف کے شدت پسند تنظیم دولت اسلامیہ سے متعلق بیان کو بروقت قرار دیتے ہوئے کہا ہے کہ دنیا کی طرح پاکستان کو بھی داعش سے خطرہ ہے ۔ انہوں نے کہا کہ ریاست کو پوری طاقت کے ساتھ داعش کے خاتمے کے لئے آگے بڑھنا ہو گا۔</p>
			<p>مجلس وحدت مسلمین کے سربراہ علامہ امین شہیدی کہتے ہیں کہ بلاشبہ داعش پاکستان کیلئے ایک سنگین خطرہ ہے، جنوبی پنجاب سمیت اسلام آباد کے گرد و نواح سے داعش کے ہمدردوں کی خلاف کارروائیاں اچھا قدم ہے۔</p>
			<p>دفاعی ماہر اور تجزیہ کار میجر جنرل ریٹائرڈ جمشید ایاز خان کہتے ہیں کہ آرمی چیف کا بیان حکمت عملی کا حصہ ہے اور انٹیلی جنس ادارے داعش کے خطرے سے نمٹنے کے لئے متحرک ہیں۔</p>
			<p>پاکستان انسٹیٹیوٹ فار پیس سٹڈیز کے سربراہ عامر رانا کہتے ہیں کہ اسلام آباد سمیت ملک بھر میں داعش سے ہمدردی رکھنے والے لوگ مجود ہیں بعض لوگوں نے داعش کی اطاعت کا اعلان بھی کر رکھا ہے۔</p>
			<p>علما کرام اور دفاعی ماہرین کی رائے ہے کہ داعش دنیا کے ساتھ ساتھ پاکستان کے لئے ایک بڑے خطرے کی گھنٹی ہے۔ بر وقت اقدامات اٹھانے سے داعش کے خطرناک عزائم کا خاتمہ کیا جا سکتا ہے۔</p>
		</section>
	</body>
</document>
