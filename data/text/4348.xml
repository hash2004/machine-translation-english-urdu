<document>
	<meta>
		<title>ممبئی حملوں کے بعد مریدکے پر بھارتی حملے کےمنصوبے کا انکشاف</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/5957/</link>
			<copyright-holder>آئی بی سی اردو</copyright-holder>
		</publication>
		<num-words>355</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>سبوخ سید</p>
			<p>اسلام آباد</p>
			<p>۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔</p>
			<p>مشرف کے دور کے وزیر خارجہ خورشید قصوری نے اپنی کتاب <annotation lang="en">Neither A Hawk, Nor A Dove</annotation> میں لکھا ہے کہ ممبئی حملوں کے بعد بھارت نے جماعة الدعوة کے مریدکے میں قائم مرکز پر حملے کا منصوبہ بنایا تھا اور اس بارے میں امریکا کو بھی اعتماد میں لینے کی کوشش کی کی تھی ۔</p>
			<p>امریکا سے جب کہا گیا کہ اگر بھارت جماعة الدعوة کے مرکز پر حملہ کر تا ہے تو پاکستان کی عوام اور حکومت کا کیا رد عمل ہو گا ؟ اس پر امریکا نے کہا کہ 1998 میں بھارت کی جانب سے ایٹمی دھماکوں کے بعد پاکستانی حکومت پر عوام کا دباؤ اتنا بڑح گیا تھا کہ پاکستانی حکومت کو دنیا کی بات سننے کے بجائے اپنی عوام کی بات ماننی پڑی اور ایک ہفتے کے اندر ایٹمی دھماکوں کا جواب دے دیا ۔</p>
			<p>اس لیے اگر پاکستان میں کسی مقام پر حملہ کرنے کی کوشش کی گئی تو اس کا فوری جواب آئے گا اور صورتحال کو سنبھالنا مشکل ہو جائے گا ۔ امریکا کے کہنے پر بھارت اپنے اس اقدام سے باز آ گیا ۔</p>
			<p>خورشید محمود قصوری نے اپنی کتاب میں 2002 سے لیکر 2007 تک بھارت کے ساتھ امن مزاکرات ، کشمیر میں ترقیاتی کاموں سمیت خفیہ سفارتکاری کے حوالے سے بھی لکھا ہے ۔ ان کی کتاب اگلے ماہ مارکیٹ میں آئے گی ۔انہوں نے کتاب میں پاکستان کے امریکا ، افغانستان ، بھارت اور چین کے ساتھ تعلقات کے حوالے سے بھی لکھا ہے کہ ان کے دور میں کیسے مختلف مسائل سے نمٹا گیا ۔</p>
			<p>کتاب میں مشرف کے ساتھ تعلقات سمیت عدلیہ بحران کے بارے میں بھی تفصیلات لکھی گئی ہیں ۔</p>
			<p>اس وقت بھی ایک ایسی صورتحال پیدا کی جا رہی ہے اور کہا جا رہا ہے کہ بھارت پاکستان پر حملہ کر سکتا ہے ۔بھارتی میڈیا میں اس حوالے سے گفت گو بھی جا رہی ہے ۔ امریکا نے بھی کل اپنے بیان میں کہا ہے کہ پاکستان اور بھارت کو تناؤ ختم کر نا چاہیے ۔</p>
		</section>
	</body>
</document>
