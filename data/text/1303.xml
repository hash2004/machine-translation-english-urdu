<document>
	<meta>
		<title>اچھی سوسائٹی اپناؤ</title>
		<author>
			<name>رابعہ سید</name>
			<gender>Female</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/15989/</link>
			<copyright-holder>آئی بی سی اردو</copyright-holder>
		</publication>
		<num-words>1068</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>والدین کو سب سے عزیز اپنی اولاد ہوتی ہے اور اولاد کو سب سے زیادہ محبت والدین سے ہی ہوتی</p>
			<p>ہے،والدین کی ڈانٹ ڈانٹ سے بھی پیار جھلکتا ہے،اچھے بْرے کی پہچان کروانا اساتذہ کے ساتھ ساتھ یہ</p>
			<p>ذمہ داری والدین پر بھی عائد ہوتی ہے،اسی لئے وہ بْری باتوں، بْرے کاموں کی وجہ سے ڈانٹتے ہیں اور</p>
			<p>آپ کی بھلائی چاہتے ہیں۔ توجہ طلب بات یہ ہے کہ اولاد کو چاہئے کہ والدین کے ساتھ دوستانہ ماحول</p>
			<p>رکھیں،ان کی نصیحتوں پر عمل کریں اورکوئی بھی بات والدین کو بتانے میں جھجھک محسوس نہ</p>
			<p>کریں، ہر بات والدین سے شیئر کریں، اسکول کے دوستوں کے بارے میں والدین کو آگاہ کرنا ضروری</p>
			<p>ہے، جبکہ والدین کو بھی اپنی اولاد کے ساتھ ایسا دوستا نہ ماحول رکھنا چاہئے،جس سے بچوں میں خود</p>
			<p>اعتمادی پیدا ہو،ایسا کرنے سے بچے فارغ اوقات گھر میں گزارنا پسند کریں گے نہ کہ باہر کے دوست</p>
			<p>بنائیں گے اور بْری سوسائٹی سے دور رہیں گے۔دیکھنے میں یہ بھی آیا ہے کہ والدین کی بلاوجہ ڈانٹ</p>
			<p>ڈپٹ سے بچے نہ صرف ضدی اور خود سرہو جاتے ہیں بلکہ باہر کے دوست بنانے پر مجبور ہو جاتے</p>
			<p>ہیں اور کئی بْری سوسائٹی اپنا لیتے ہیں، وقت گزرنے کے ساتھ ساتھ اس میں ایسے قدم جما لیتے ہیں</p>
			<p>جہاں سے واپسی کا راستہ ان کے لئے ناممکن تو نہیں البتہ مشکل ضرور ہو جاتا ہے ۔ دوست بنا نا بْری</p>
			<p>بات نہیں،دوست ضرور بنائیں دوست ایسا ہونا چاہئیے جو نہ صرف ذہین بلکہ اس کا کریکٹر بھی بے داغ</p>
			<p>ہو،کیونکہ بْرا دوست آپ کا تعارف بن جاتا ہے۔اس لئے بْرے دوستوں سے بچنا ضروری ہے۔دوست</p>
			<p>بناتے وقت اچھے دوست کا انتحاب ضروری ہے جتنے ذہین اور ہونہار دوست ہونگے آپ کی معلومات</p>
			<p>میں اضافہ ہو گا،اچھے دوست جتنے بھی ہوں کم ہیں،آہستہ آہستہ دوستوں کی بڑھتی ہوئی تعداد سوسائٹی</p>
			<p>کا روپ دھار لیتی ہے۔</p>
			<p>ننھے منے زیر تعلیم دوستو! اچھی سوسائٹی ا پنائیں اور اچھے کام کریں۔ سکول، محلے میں کوئی دوست</p>
			<p>غیر ضروری بات کہے یا کسی ایسے راستے چلنے پر مجبور کرے جو بعد میں بدنامی کا باعث بنے تو</p>
			<p>اس بارے میں فوراً والدین کو آگاہ کریں۔ یہ نہ ہو کہ بعد میں آپ کو پچھتانا پڑے۔ والدین سے کی ہوئی</p>
			<p>بات آپ کے لئے یقیناً فائدہ مند ثابت ہو گی،ایسے دوستوں کو ملنے سے باز رہیں جس کے بارے میں</p>
			<p>والدین نے منع کیا ہو۔ سکول میں بچے تعلیم حاصل کرنے جاتے ہیں تعلیم ہمیں اچھے بْرے میں پہچان</p>
			<p>کرواتی ہے اور تعلیم ہی ہمیں کار آمد شہری بنانے میں مدد کرتی ہے شرط یہ ہے کہ جو علم ہم حاصل</p>
			<p>کرنے جاتے ہیں اس پر عمل کیا جائے،اساتذہ کرام بھی یہ سمجھاتے ہیں کہ بے کار ہے وہ علم جس پر</p>
			<p>عمل نہ کیا جائے۔ اچھی بات کوئی بھی کہے اس پر عمل کرنے کی کوشش کریں اور بری باتوں، بری</p>
			<p>سوسائٹی،بْرے دوستوں، اور بْرے کاموں سے دور رہیں۔ہمیں ان نصیحتوں پر عمل کرنے کی ضرورت ہے۔</p>
			<p>دور جدید میں بچوں کے بڑھتے ہوئے موبائل فون کے رحجان کو بھی نظر انداز نہیں کیا جا سکتا، بچوں</p>
			<p>کو اس کی ضرورت بنا دیا گیا ہے جبکہ موبائل فون ہر اْس شخص کی ضرورت ہے جوکاروبار یا</p>
			<p>ملازمت سے تعلق رکھتا ہو لیکن بڑوں کی دیکھا دیکھی، بچوں نے بھی اسے اپنی ضرورت بنا لیا ہے</p>
			<p>اور مہنگے سے مہنگا فون بچے والدین کو خریدنے پر مجبور کرتے ہیں۔جس کا نقصان یہ ہے کہ بچے</p>
			<p>پڑھائی پر کم اور موبائل فون پر زیادہ توجہ دیتے ہیں، سارا دن مسیج اور گیمز کھیلتے نظر آتے ہیں یہ</p>
			<p>بھی دیکھا گیا ہے کہ بغیر سوچے سمجھے موبائل فون کے ذریعے آپس میں دوستی کر لیتے ہیں جن</p>
			<p>لڑکوں کو آپ جانتے ہیں ان سے واقف نہیں، ان سے دوستی کرنے کا نقصان بھی پہنچ سکتا ہے ایسے</p>
			<p>واقعات اخباروں میں بھرے پڑے ہیں جن کا خمیازہ والدین کو بھگتنا پڑتا ہے۔ موبائل فون بْری چیز نہیں</p>
			<p>اس کا مثبت اور مناسب استعمال ہی اچھاہے جبکہ اس کا منفی استعمال نہ صرف آنکھوں کے لئے نقصان</p>
			<p>دہ ہے بلکہ اس کے زیادہ استعمال سے پڑھائی بھی متاثر ہوتی ہے۔</p>
			<p>بات ہو رہی تھی گھر کے ماحول کی۔ گھر کا ماحول ایسا ہونا چاہئے دوستی والدین کے اپنے کزنز سے</p>
			<p>اچھی لگتی ہے۔ ہر کوئی اپنے کزنز کی طبیعت سے واقف ہوتا ہے۔ فون یا میسج کے ذریعے دوستی</p>
			<p>کرنے والوں کو آخر کار ایک دن پچھتانا پڑتا ہے اور یہ بھی حقیقت ہے کہ آج کے بچے بڑے ہونہار</p>
			<p>اور ذہین ہیں ارد گرد کے ماحول سے باخبر ہیں مختلف چینلز کے ذریعے ایک ایک پل کی خبر رکھتے</p>
			<p>ہیں۔ ارد گرد کے ماحول کی خبر رکھتے ہوئے بْری سوسائٹی کے بچے بے راہ روی کا شکار ہو جاتے ہیں۔</p>
			<p>اس میں کوئی شک نہیں کہ سائنس نے بہت ترقی کی ہے۔ نت نئی ایجادات ہوئیں اور بچوں میں تبدیلی</p>
			<p>رونما ہوئی، چاہیے تو یہ تھا کہ نئی ایجادات کا مثبت استعمال کر یں اور ان سے استفادہ کریں لیکن اکثر</p>
			<p>بچے اس کا منفی استعمال کرتے ہیں جس وجہ سے وہ پڑھائی میں بہت پیچھے رہ جاتے ہیں۔ حال ہی</p>
			<p>میں میٹرک بورڈ کے نتائج کا اعلان ہوا یقینا وہی بچے کامیاب ہوئے جن کی اچھی سوسائٹی تھی جو</p>
			<p>پڑھائی کو ترجیح دیتے رہے جنہوں نے وقت کی قدر کی جو بْری سوسائٹی کے قریب تک نہ گئے۔ اس</p>
			<p>کا رزلٹ یہ نکلا کہ کامیابی نے ان کے قدم چومے اور اب وہ معاشرے کے کارآمد شہری بننے کے لیے</p>
			<p>کوشاں ہیں اور ملک وقوم کی خدمت کرنا چاہتے ہیں۔ غور کریں تو آپ کو یہ جاننے میں مشکل نہ پیش</p>
			<p>آئے گی کہ تعلیم ہمارے لیے مشعل راہ ہے۔ اس پر عمل کر کے ہر برائی سے بچا جا سکتا ہے۔</p>
			<p>ننھے منے دوستو! آپ والدین کی امیدوں کا سہارا ہیں، والدین آپ کو تعلیم یافتہ بنانے کے لیے ہر قسم کی</p>
			<p>قربانی دیتے ہیں آپ کی ہرخواہش پوری کرتے ہیں، آپ کو بھی چاہیے کہ ان کے اعتماد کو ٹھیس نہ</p>
			<p>پہنچائیں، کوئی ایسا کام نہ کریں جس سے آپ کی یا والدین کی عزت پہ حرف آئے، یہ اسی صورت میں</p>
			<p>ممکن ہے جب آپ اچھے کاموں میں بڑھ چڑھ کر حصہ لیں گے،کوئی غلط کام نہ کریں گے۔ اس کے</p>
			<p>لیے ضروری ہے کہ بْرے دوستوں سے بچیں کیونکہ بْری سوسائٹی آپ کا تعارف بن جاتی ہے۔ اچھے</p>
			<p>ذہین اور ہونہار طالب علم کو ہر کوئی عزت کی نگاہ سے دیکھتا ہے۔ اساتذہ کرام بھی اس طالب علم کی</p>
			<p>عزت کرتے ہیں۔ اچھا شہری بننے کے لیے ضروری ہے کہ اچھی سوسائٹی اپنائیں۔</p>
		</section>
	</body>
</document>
