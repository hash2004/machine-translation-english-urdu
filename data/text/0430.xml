<document>
	<meta>
		<title>گوادرائیرپورٹ کے لیے اراضی مختص، سب سے بڑافضائی اڈا ہوگا</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11751/</link>
			<copyright-holder>آئی بی سی اردو</copyright-holder>
		</publication>
		<num-words>247</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>حکومت بلوچستان نے گوادر میں عالمی سطح کے ہوائی اڈے کی تعمیر کے لیے چار ہزار تین سو ایکڑاراضی مختص کر دی ہے۔ حکومت چین کے اشتراک سے نئے سال کے آغاز پر گوادر انٹرنیشنل ائیرپورٹ کی تعمیر شروع کر دی جائے گی جبکہ منصوبے پر 247 اعشاریہ 22 ارب روپے لاگت آئے گی جبکہ تکمیل 30 ماہ کی قلیل مدت میں ہوگی۔</p>
			<p>حکومت بلوچستان کے ذرائع نے 'اے پی پی'کو بتایا کہ گوادرانٹرنیشنل ائیرپورٹ کے رن وے کی لمبائی 12 ہزار فٹ ہوگی ۔ اس طرح یہ پاکستان کاسب سے بڑائیر پورٹ ہوگاجس میں سفر کی جدید ترین عالمی معیار کی سہولیات ہوں گی۔</p>
			<p>گوادر انٹرنیشنل ائیر پورٹ کی تعمیر سے پاکستان کے مجموعی تجارتی حجم میں اضافہ ہوگا جس سے نہ صرف جنوبی وسط اشیاء اور مڈل ایسٹ کے تجارتی تعلقات مستحکم ہوں گے بلکہ علاقائی ٹرانسپورٹ اور تجارت کیلئے بھی گوادر مرکزی حیثیت کا حامل پورٹ بن جائے گا۔</p>
			<p>بلوچستان حکومت کے ذرائع نے مزید بتایا کہ گوادر کے عوام کیلئے اس شہر اور علاقے کی ترقی کے عمل میں بھر پور شرکت صنعتی اور تجارتی سرگرمیوں میں شرکت داری کے لیے اہم اقدامات وفیصلہ سازی کی جا رہی ہے تاکہ بلوچستان خصوصاً گوادر کے عوام پر ترقی کے اثرات نمایاں ہوسکیں۔</p>
			<p>گوادر کی صنعتی ترقی کے پیش نظر پاکستان ریلوے نے بھی ریلوے اسٹیشن اورریلوے یارڈ کی تعمیر کیلئے 91 کروڑ روپ کی لاگت سے اراضی خرید کرلی ہے جبکہ گوادر کا شغر روڈ پرریلوے لائن بچھانے کے لیے بھی جامع منصوبہ تیار کیا جا رہا ہے</p>
		</section>
	</body>
</document>
