<document>
	<meta>
		<title>کپور اینڈ سنز کا خصوصی پریمئر</title>
		<author>
			<name>کوکب جہاں</name>
			<gender>Female</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/20403/</link>
			<copyright-holder>آئی بی سی اردو</copyright-holder>
		</publication>
		<num-words>213</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>فواد خان کی دوسری بالی وڈ فلم 'کپور اینڈ سنز'  کی سکریننگ کے لیے کراچی کے نیو پلیکس سینما میں خصوصی پریمیئر کا انعقاد  کیا گیا۔</p>
			<p>تقریب میںفواد خان کے علاوہ پاکستان کی شوبز اور سماجی حلقوں سے تعلق رکھنے والی مشہور شخصیات نے شرکت کی، جن میں ہدایت کار عاصم رضا اور ثاقب ملک، اداکار ہمایوں  سعید، بہروزسبزواری اورمومل شیخ وغیرہ شامل ہیں۔</p>
			<p>اس موقع پر فواد خان سے سوال کیا گیا کہ دو بالی وڈ فلمیں کرنے کے بعد وہ اپنے کام میں کتنی پختگی محسوس کرتے تو انھوں نے جواب دیا کہ وہ ابھی بھی بہت  کچھ سیکھ رہے ہیں۔</p>
			<p>جب ان سے پوچھا گیا کہ ان  کی ورکنگ کیمسٹری سونم کپور کے ساتھ اچھی تھی یا پھر عالیہ بھٹ کے ساتھ توانھوں مسکراتے ہوئے کہا کہ یہ ایسا ہی کہ کوئی مجھ سے پوچھے کہ آپ کو ممی زیادہ پسند ہیں یا پاپا؟</p>
			<p>انھوں نے مزید کہا کہ، 'ویسے بالی وڈ میں میرے بہت سے ممی اور پاپا ہی۔ کیونکہ وہاں پر ہر کوئی ان کے ساتھ تعاون کرتا ہے، اور سب ایک ٹیم کی طرح  کام کرتے ہیں۔'</p>
			<p>فواد خان نے کہا  کہ وہ بہت جلد ایک پاکستانی فلم میں بھی  کام کر رہے ہیں۔</p>
			<p>تقریب کی پبلک ریلیشن اور دیگرانتظامات کیٹیلسٹ  پی آر اور کیٹ واک ایونٹس نے کیے تھےْ۔</p>
		</section>
	</body>
</document>
