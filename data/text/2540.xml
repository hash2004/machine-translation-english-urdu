<document>
	<meta>
		<title>اسلام آباد:اوقاف کی مساجدپرقابض خطیب</title>
		<author>
			<name>عمرفاروق</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/22741/</link>
			<copyright-holder>آئی بی سی اردو</copyright-holder>
		</publication>
		<num-words>234</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اسلام آباد(عمرفاروق سے )وفاقی دارالحکومت میں اوقاف کی 81 مساجدمیں خطیب ومئوذن کی 52 پوسٹیں عرصہ درازسے خالی پڑی ہیں ریٹائرڈ خطیب ومئوذن مساجدپربدستورقابض ہیں .</p>
			<p>تفصیلات کے مطابق وفاقی دارلحکومت کی نصف سے زائدمساجدکے خطیب ومئوذن ریٹائرڈہوگئے ہیں محکمہ اوقاف نئی تقرریاں کرنے میں پیس وپیش سے کام لے رہا ہے .</p>
			<p>اوقاف ڈیپارٹمنٹ کی دستاویزات کے مطابق اس وقت اسلام آبادمیں اوقاف کی 30 مساجدکے خطیب اور 22 مساجدکے مئوذنین ریٹائرڈ ہو چکے ہیں اور ان کی جگہ کوئی نئی تقرری بھی عمل میں نہیں لائی گئی ہے .</p>
			<p>ذرائع کے مطابق گزشتہ چارسالوں میں دوخطباء اوردومئوذنین کی دوسا ل کے لیے عارضی تقرری کی گئی ہے بعد میں ان کنٹریکٹ میں دوسا ل کی مزیدتوسیع کر دی گئی ہے. ان میں مسجدنورقدیمی جی سیون ون تھری کے لیے مولانامحمدفاروق کوخطیب ،</p>
			<p>مسجدرحمانی جی سکس ون کے لیے مولاناعطاء الرحمن کوبطورمئوذن ،</p>
			<p>مسجدابراہیم جی سکس ٹوکے لیے مولاناعبداللہ ادریس کوخطیب</p>
			<p>اورمولانافیض اللہ کو مسجدحنفیہ جی سیون ون کے لیے بطورمئوذن مقررکیاگیاتھا</p>
			<p>اس کے علاوہ باقی مساجدمیں کسی بھی مئوذن اورخطیب کی تقرری نہیں کی گئی ہے.</p>
			<p>ذرائع کاکہناہے کہ محکمہ اوقاف کی مساجدکے لیے بلوچستان کے کوٹے سے دوفی صدکوٹہ خالی ہے.</p>
			<p>ذرائع کا یہ بھی کہنا ہے کہ اوقاف کی مساجدسے ریٹائرڈہونے والے خطباء وموذنین حضرات بھی نئی تقرریوں میں رکاوٹ ہیں جوتاحال مساجدپرقابض ہیں اور اپنے عہدے نہیں چھوڑرہے ان کی خواہش ہے کہ ان کی جگہ ان کے بیٹوں یاقریبی رشتے داروں کی تعیناتی کی جائے ۔</p>
		</section>
	</body>
</document>
