<document>
	<meta>
		<title>کے الیکٹرک کو 10 کروڑ جرمانے کا امکان</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/4918/</link>
			<copyright-holder>آئی بی سی اردو</copyright-holder>
		</publication>
		<num-words>261</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سہیل اقبال</p>
			<p>اسلام آباد</p>
			<p>۔ ۔ ۔</p>
			<p>نیپرا اتھارٹی نے کے الیکٹرک کے خلاف فیکٹ فایئنڈنگ کمیٹی کی رپورٹ کی منظوری دے دی، بھاری خلاف ورزیوں، طویل لوڈشیڈنگ اور بریک ڈاون پر کے الیکٹرک کو 10 کروڑ روپے تک جرمانہ عائد ہونے کا امکان ہے</p>
			<p>ذرائع کے مطابق چئیرمین نیپرا طارق سدوزئی کی سربراہی میں اتھارٹی اجلاس کے دوران کے الیکٹرک کے خلاف فیکٹ فایئنڈنگ کمیٹی کی رپورٹ کی منظوری دی گئی۔</p>
			<p>تحقیقات کے دوران کے الیکٹرک کی جانب سے بھاری خلاف ورزیوں کا ارتکاب ثابت ہو گیا ہے۔ فیکٹ فایئنڈنگ کمیٹی کی رپورٹ 120 سے زائد صفحات پر مشتمل ہے۔</p>
			<p>رپورٹ میں بتایا گیا ہے کہ کے الیکٹرک ٹرانسمیشن اور ڈسٹری بیوشن سسٹم میں مطلوبہ بہتری لانے میں ناکام رہی۔ کراچی میں کے الیکٹرک کے دعوے کے برعکس کئی گھنٹے اضافی لوڈشیڈنگ ثابت ہوگئِ ہے۔</p>
			<p>نیپرا کا کے الیکٹرک کو سیکشن 28 کے تحت آج شام کو نوٹس جاری کرنے کا فیصلہ کیا ہے۔ سیکشن 28 کے تحت کے الیکٹرک کو 10 کروڑ روپے جرمانہ عائد کیا جا سکتا ہے۔</p>
			<p>نیپرا سیکشن 28 کے تحت کے الیکٹرک کو ٹیک اوور کر کے ایڈمنسٹریٹر مقرر کر سکتا ہے۔نیپرا نے کے الیکٹرک کی ناقص کارکردگی پر وفاقی حکومت کو بھی شریک ٹھہرا دیا ہے۔</p>
			<p>وفاقی حکومت کے الیکٹرک میں 25 فیصد شیئرز کی مالک ہے۔کے الیکٹرک کے بورڈ میں وفاقی حکومت کے دو ڈائریکٹرز نے مؤثر کردار ادا نہیں کیا۔</p>
			<p>نیپرا نے حیران کن طور پر بجلی کی پیدوار میں اضافے سے متعلق کے الیکٹرک کے اقدامات کو سراہا ہے ۔ نیپرا نے رپورٹ وزیراعظم کو پیش کرنے کے لئے کابینہ ڈویژن کو ارسال کر دی ہے۔</p>
		</section>
	</body>
</document>
