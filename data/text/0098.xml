<document>
	<meta>
		<title>بھارت میں تیارکردہ ڈرون طیارہ تباہ، فوج نے منصوبہ ختم کر دیا</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/10192/</link>
			<copyright-holder>آئی بی سی اردو</copyright-holder>
		</publication>
		<num-words>181</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بھارت میں مقامی سطح پر بنایا جانے والا بغیر پائلٹ ڈرون طیارہ 'نشانت' راجستھان کے علاقے پوکھران میں گر کر تباہ ہو گیا۔</p>
			<p>بھارتی فوج کے مطابق ڈرون طیارہ تکنیکی خرابی کے باعث تباہ ہوا۔ 15 دن قبل بھی اسی طرح کا ایک ڈرون تباہ ہوا تھا، دو نشانت ڈرون طیارے اپریل میں پاکستانی سرحدکے نزدیک جیسلمیرمیں تباہ ہوئے تھے۔یہ ڈرون بھارتی ادارے ڈیفنس ریسرچ اینڈڈیولپمنٹ آرگنائزیشن نے تیارکیے تھے اور اس طرح کے ابتک بنائے گئے چاروں ڈرون گرکر تباہ ہو چکے ہیں جس کے بعدبھارتی فوج نے فیصلہ کیا ہے کہ وہ ڈی آر ڈی اوسے مزیدڈرون حاصل نہیں کرے گی۔</p>
			<p>بھارتی فوجی حکام کے مطابق یہ منصوبہ بری طرح ناکام ہوا ہے، بھارتی فوج کو ایک ڈرون 22 کروڑروپے میں پڑا۔ 2 دہائیوںکی محنت کے بعد نشانت ڈرون 2011 میں بھارتی فوج کو دیے گئے تھے۔ ڈی آرڈی او نے ڈرون کی تباہی کی ذمے داری فوج پرڈالتے ہوئے کہا کہ ڈرون کے نظام کوٹھیک طریقے سے استعمال نہیں کیا گیا، بھارتی فوج نے الزام کی تردیدکی ہے۔چاروں ڈرون کی تباہی کے بعد اب اس منصوبے کا مستقبل غیریقینی ہے</p>
		</section>
	</body>
</document>
