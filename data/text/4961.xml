<document>
	<meta>
		<title>برسبین: آسٹریلیا نے کیویز کو خون کے آنسو رلا دیا، 2 وکٹ پر 389 رنز</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8996/</link>
			<copyright-holder>آئی بی سی اردو</copyright-holder>
		</publication>
		<num-words>193</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>آسٹریلوی بیٹسمینوں نے پہلے ٹیسٹ کے افتتاحی روز کیوی بولرز کو خون کے آنسو رلادیا۔ کینگرز نے 88 اوورز بیٹنگ کر کے برسبین گرائونڈ میں ایک دن کا زیادہ رنز بنانے کا ریکارڈ قائم کر دیا۔ ہوم سائیڈ نے ڈیوڈ وارنر، عثمان خواجہ کی سنچریز کی بدولت 2 وکٹ پر 389 رنز بنا ڈالے۔</p>
			<p>پہلے دن کا کھیل ختم ہونے پر عثمان خواجہ 102 اور کپتان اسٹیون اسمتھ 41 رنز بنا کر کریز پر موجود تھے۔ 3 ٹیسٹ میچوں کی سیریز کے پہلے میچ میں آسٹریلیا نے ٹاس جیت کر پہلے بیٹنگ کا فیصلہ کیا ۔ برنز اور ڈیوڈ وارنر نے ابتدائی وکٹ کی شراکت میں 161 رنز کی پارٹنر شپ قائم کی۔ وارنر نے 163 رنز بنائے، یہ آسٹریلوی اوپنرز کی جانب سے مسلسل تیسرا سنچری اسٹینڈ تھا۔</p>
			<p>نیوزی لینڈ کی جانب سے نیشم اور ٹم سائوتھی نے ایک ایک کھلاڑی کو آئوٹ کیا۔ اس سےپہلے کینگروز ٹیم نے ٹاس جیت کر پہلے خود بیٹنگ کا فیصلہ کیا تھا۔ میچ کے دوسرے روز کے کھیل کا آغاز براہ راست برسبین سے ہو چکا ہے، جہاں آسٹریلوی ٹیم نے 94 اوورز کھیل کر 402 رنز اسکور کر لیے ہیں اور ان کے 3 کھلاڑی آئوٹ ہو گئے ہیں</p>
		</section>
	</body>
</document>
