<document>
	<meta>
		<title>دہشت گردوں کی معاونت، کھربوں کی کرپشن ،ڈاکٹر عاصم کااعتراف جرم</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11198/</link>
			<copyright-holder>آئی بی سی اردو</copyright-holder>
		</publication>
		<num-words>267</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>تفتیشی افسر نے دعوی ٰ کیا ہے کہ سابق وفاقی وزیر پیٹرولیم ڈاکٹر عاصم نے اپنے اوپر عائد تمام الزامات کا اعتراف کر لیا ہے ۔ڈاکتر عاصم کو سٹی کورٹ میں پیش کیا گیا تھا جہاں انہوں نے اپنے اوپر عائدتمام الزامات پر اقبال جرم کا بیان دفعہ 164 کے تحت ریکارڈ کرایا ہے ۔</p>
			<p>نجی ٹی وی چینلز کے مطابق ڈاکٹر عاصم نے جوڈیشل مجسٹریٹ کے سامنے 28 جرائم کا اعتراف کیا جن میں دہشت گردوں کوعلاج کی سہولت ،معاونت ، کرپشن و دیگر الزامات شامل ہیں ۔اقبال جرم کے بعد سابق وزیر کو سزا سنائی جا سکتی ہے اور اس ضمن میں مزید گرفتاریاں بھی عمل میں لائی جا سکتی ہیں ۔</p>
			<p>خیال رہے ان کے خلاف نیب میں بھر مقدمات درج ہیں ۔ڈاکٹر عاصم حسین سے 90 روز میں 3 جے آئی ٹیزنے تفتیش کی ہے جس کے سامنے انہوں نے سنسنی خیز انکشافات کیئے ۔جے آئی ٹی ون کے مطابق ڈاکٹر عاصم نے 5 اداروں میں 50 ارب کی کرپشن کی ہے۔ 5 اداروں کی 430 ایکڑ اراضی اپنے نام کرائی ۔</p>
			<p>جے آئی ٹو کے مطا بق انہوں نے ضیاءالدین ٹرسٹ ہسپتال کے نام پر کروڑوں روپے خردبرد کیئے اور کلفٹن اور کیماڑی میں ہسپتال کے نام پر کروڑوں روپے کمائے ،ناظم آباد میں ہسپتال کے نام پر اربوں روپے کی پراپرٹی اپنے کرائی۔جبکہ جے آئی ٹی تھری کے مطابق عاصم نے پی ایم ڈی سی میں بھی کروڑوں روپے کی کرپشن کی اور نجی کالجز کو پی ایم ڈی سی کے لائسنس فروخت کیئے ۔</p>
			<p>علاوہ ازیں ڈاکٹر عاصم پر کرپشن ،دہشگردوں کی مالی معاونت اور زمینوں پر قبضے سمیت متعدد الزامات ہیں</p>
		</section>
	</body>
</document>
