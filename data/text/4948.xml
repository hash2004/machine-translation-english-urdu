<document>
	<meta>
		<title>لاہور فیکٹری حادثہ، جاں بحق مزدوروں کی تعداد 15 ہو گئی</title>
		<author>
			<name>آئی بی سی نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8953/</link>
			<copyright-holder>آئی بی سی اردو</copyright-holder>
		</publication>
		<num-words>257</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>لاہور فیکٹری حادثے میں جاں بحق ہونے والے مزدوروں کی تعداد 15 ہو گئی ہے جبکہ 70 سے زائد زخمیوں کو ملبے سے نکال کر اسپتال منتقل کر دیا گیا ہے۔</p>
			<p>لاہور کے علاقے سندر انڈسٹریل اسٹیٹ میں شاپنگ بیگ بنانےوالی 4 منزلہ فیکٹری زمین بوس ہو گئی جس کے نتیجے میں متعدد افراد ملبے تلے دب گئے۔ ذرائع کا کہنا ہے کہ فیکٹری کی چوتھی منزل پر 200 کے قریب مزدور رہائش پذیر تھے جو فیکٹری میں شاپنگ بیگ بنانے کا کام کرتے تھے۔</p>
			<p>حادثے کے مقام پر پاک فوج کی بھاری مشینری اور آرمی انجینئرز امدادی آپریشن میں مصروف ہیں جبکہ بحریہ ٹائون کی امدادی ٹیم اور مشینری بھی جائے وقوعہ پر پہنچ گئی ہے۔</p>
			<p>ریسکیو ذرائع کے مطابق فیکٹری کے ملبے تلے سو سے زائد افراد کے دبے ہونے کا خدشہ ہے۔ وزیر اعظم نواز شریف نے لاہور فیکٹری حادثے کے زخمیوں کا فوری علاج کرانے کا حکم دے دیا۔</p>
			<p>وزیراعظم نے شریف نے میڈیکل ٹرسٹ اسپتال کے ڈاکٹروں کی ٹیم بنادی،کہا کہ تمام زخمی مزدوروں کابلامعاوضہ اورمکمل علاج کیاجائےگا ۔ وزیراعظم نے ہدایت کی کہ ریسکیو آپریشن کو تیز کیا جائے، امدادی سرگرمیوں کیلئےتمام وسائل بروئےکارلائےجائیں اور پنجاب حکومت زخمیوں کو علاج کی بہترین سہولتیں فراہم کرے۔</p>
			<p>وزیر اعلیٰ پنجاب شہباز شریف نے فیکٹری گرنے کی تحقیقات کا حکم دے دیا۔ ان کا کہنا تھا کہ واقعہ افسوسناک ہے۔ دوسری جانب سربراہ بحریہ ٹاؤن ملک ریاض کا کہنا ہے کہ پاکستان میں 23 فیصد عمارتوں میں دراڑیں پڑچکی ہیں، راولپنڈی میں بھی بہت سے عمارتیں بوسیدہ ہیں، گرنے کا خطرہ ہے، متاثرین کے لیے جوبھی کر سکے کریں گے</p>
		</section>
	</body>
</document>
