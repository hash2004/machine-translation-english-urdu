<document>
	<meta>
		<title>تیسرا ون ڈے: پاکستان نے زمبابوے کو شکست دے کر سیریز جیت لی</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7457/</link>
			<copyright-holder>آئی بی سی اردو</copyright-holder>
		</publication>
		<num-words>290</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ہرارے .....پاکستان کرکٹ ٹیم نےمیزبان زمبابوے کو تیسرے ایک روزہ میچ میں 7 وکٹوں سے شکست دے کر سیریز 1-2سے جیت لی ہے۔</p>
			<p>زمبابوے کے 162 رنز ہدف کے تعاقب میں پاکستان نے مطلوبہ اسکور 34 ویں اوور میں 3 وکٹوں کے نقصان پر حاصل کر لیا،گرین شرٹ کی طرف سے احمد شہزاد نے 32 ،بلال آصف 38 اور محمد حفیظ 13 رنز بنا کر آئوٹ ہوئے جبکہ اسد شفیق اور شعیب ملک نے بالترتیب 38 اور 32 رنز ناٹ آئوٹ بنائے اور ٹیم کی فتح میں اہم کردار اد اکیا ۔</p>
			<p>آج کے میچ میں بلال آصف کو عمدہ آل رائونڈر کارکردگی پر مین آف دی میچ قراردیاگیا ،جنہوں نے 5 وکٹیں لینے کے ساتھ اسکور میں 38 رنز کا اضافہ بھی کیا ۔</p>
			<p>آج صبح کپتان اظہر علی پیر میں انفیکشن کے باعث نہیںکھیلے، ان کی جگہ تیسرے اور فیصلہ کن مقابلے میں ٹیم کی قیادت سرفراز احمد نے کی اور ٹاس جیت کر فیلڈنگ کا فیصلہ کیا ۔</p>
			<p>زمبابوے نے پاکستان کو میچ اور سیریز جیتنے کیلئے 162 رنز کا ہدف دیا تھا، میزبان ٹیم کے اوپنرز نے 89 رنز کا شاندار آغاز فراہم کیا، پاکستانی بالرز کو پہلی کامیابی اس وقت ملی جب بلال آصف نے چبھابھا کو اپنی ہی گیند پر کیچ آئوٹ کر دیا۔اس کے بعد وکٹیں گرنے کانا رکنے والاسلسلہ شروع ہوا اور وقفے وقفے سے کھلاڑی پویلین واپس لوٹتے رہے۔</p>
			<p>زمبابوے کی طرف سے موتومبامی نے 67 رنز کی اننگز کھیلی، چبھابھا ، موتومبامی اور جونگوے کے سوا کوئی بھی زمبابوین بیٹسمین ڈبل ہندسے میں اسکور نہ کرسکااورمیزبان ٹیم 38 اعشاریہ 5 اوورز میں 161 رنز بنا کر آوٹ ہو گئی،پاکستان کی جانب سے آصف بلال نے تباہ کن بالنگ کرتے ہوئے 25 رنز کے عوض 5 کھلاڑیوں کو آئوٹ کیاجبکہ عماد وسیم کےحصے میں 3 وکٹیں آئیں۔</p>
		</section>
	</body>
</document>
