<document>
	<meta>
		<title>بسمہ کی موت پر چپ لیکن اپنی بلیوں کی بیماری پر پریشان آصفہ</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/14910/</link>
			<copyright-holder>آئی بی سی اردو</copyright-holder>
		</publication>
		<num-words>207</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>لاہور.....بلاول بھٹو دورہ لاہور کے چوتھے روز بھی انتہائی مصروف اور پرجوش رہے مگر چھوٹی بہن آصفہ کو آج تھوڑی پریشانی کا سامنا کرنا پڑا،ان کی تینوں پیاری بلیاں اچانک بیمار پڑ گئیں ۔</p>
			<p>بلاول زرداری بھٹو اپنے دورہ لاہور کے چاروں روز اپنی مصروفیات اور پرجوش استقبال پربہت خوش ،مطمئن اور پرامید تو بختاور اور آصفہ کے چہروں پر بھی ایسی ہی کیفیات رہیں ، مگر چوتھا روز آصفہ کیلیے پہلےدنوں جیسا ثابت نہ رہا ،چہرے پر تھوڑی پریشانی اور الجھن نظر آئی تو اس کی وجہ بھی سامنے آ گئی ۔</p>
			<p>9 جنوری کو بھٹو زرداری خانوادے کے تینوں بہن بھائی کراچی سے لاہور اترے تو آصفہ کیساتھ نازوں سے پلی ،ان کی تینوں نرم و نازک بلیاں بھی تھیں ،آصفہ کو ان سے کچھ ایسا پیار کہ انہیں زیادہ دیر نظروں سے اوجھل نہیں ہونے دیتیں ۔</p>
			<p>بلاول ہاؤس کے ذرائع کے مطابق تینوں بلیوں میں آج صبح سے پہلے جیسی چستی نہ تھی،سست سست سی ،کچھ کھا پی بھی نہیں رہی تھیں ۔اب آب و ہوا میں کوئی فرق آیا یا خوراک میں کوئی کسر رہ گئی۔تینوں بلیاں بیمار پڑ گئیں،آصفہ فکرمند ہو گئیں ،آج پہلا کام یہی کیا ، چیک اپ کیلیے تینوں کو جانوروں کے اسپیشلسٹ ڈاکٹر کے پاس بھجوا دیا۔</p>
		</section>
	</body>
</document>
