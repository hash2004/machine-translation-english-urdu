<document>
	<meta>
		<title>مولانا فضل الرحمان کے ترجمان جان اچکزئی نے جے یوآئی سے علاحدگی کا اعلان کر دیا ۔</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6526/</link>
			<copyright-holder>آئی بی سی اردو</copyright-holder>
		</publication>
		<num-words>394</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>جمعیت علمائے اسلام کے مرکزی ترجمان اور جے یو ائی کے سر براہ مولانا فضل الرحمان کے قریبی ساتھی جان اچکزئی نے پارٹی چھوڑنے کا اعلان کر دیا۔</p>
			<p>انہوں نے کہا کہ ان کا جے یو ائی میں اچھا وقت گذرا جس میں انہیں مولانا فضل الرحمان کی بھر پور حمایت اور سر پرستی حاصل رہی۔</p>
			<p>آئی بی سی اردو سے گفت گو کر تے ہوئے جان اچکزئی نے کہا کہ کہا انہوں نے ہر فورم پر جے یو ائی کا موقف اپنی انتہائی صلاحیت کے مطابق پیش کیا اور تقریباً تن تنہا ہر سیاسی جماعت کی جانب جے یو ائی پر ہونے والی ہر تنقید کا بھر پور جواب دیا۔</p>
			<p>انہوں نے کہا کہ انہوں نےمولانا فضل الرحمان کو ایک جہاندیدہ اور محب وطن سیاست دان پایا اور ان سے بہت کچھ سیکھا۔ تاہم پارٹی کے دوسرے رہنما ان کے (جان اچکزئی) کے موقوف کو سمجھنے سے قاصر نظر آئے اور بعض رہنماؤں نے ان کے خلاف بے بنیاد پروپیگنڈہ شروع کر دیا جس کا انہیں دلی دکھ ہوا۔ یہ دکھ ذاتی سے زیادہ اس بات کا ہے کہ ان کی ذات کو ھدف تنقید بنانے سے پارٹی کو نقصان پہنچ رھا ہے۔</p>
			<p>جان اچکزئی نے کہا انہوں نے پارٹی کے اندر بعض پارٹی رہنماؤں کی جانب سے منفی اور بلا جواز مہم کے حوالے سے بات کی ، تاھم یہ سلسلہ نہیں روک سکا۔ ان حالات میں کہ جب اپنی پارٹی کے رھنما ان کے ساتھ نہیں دے رہے تو ان کے لیے مشکل ہے کہ پارٹی کے ترجمان کے طور پر میڈیا یا کسی بھی دوسرے فورم پھر اپنا کردار ادا کر سکے۔</p>
			<p>انہوں نے کہا کہ وہ کافی سوچ بچار کے بعد اس نتیجے پر پہنچے ہیں کہ جے یو ائی کے ان رہنماؤں کے ساتھ چلنا تقریباً نا ممکن ہو گیا ہے اور وہ پارٹی کے کسی رہنما کیلیے کوئی مشکل پیدا نہیں کرنا چاہتے۔ اور دُکھی دل کے ساتھ علیحدگی آختیار کر رہے ہیں ۔</p>
			<p>جان اچکزئی نے کہا کہ وہ جے یو ائی کے تمام کاکنوں اور بہی خواھوں کا تہہ دل سے شکر گذار ہیں۔</p>
			<p>انہوں نے کہا کہ وہ مولانا فضل الرحمان کی صحت اور درازی عمر کیلیے دعاگو ہیں اور ان کی نیک تمنائیں ساتھ ہیں ۔</p>
			<p>جان اچکزئی نے جے یوآئی کو مسجد اور مدرسے سے نکال کر عوام میں لایا اور وہ جے یو آئی کا موقف مغربی دنیا اور لبرل طبقے تک پہچانے میں مولانا فضل الرحمان کے اہم معاون بنے ۔</p>
		</section>
	</body>
</document>
