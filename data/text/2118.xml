<document>
	<meta>
		<title>آفریدی کے حق میں</title>
		<author>
			<name>فرحان احمد خان</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/20366/</link>
			<copyright-holder>آئی بی سی اردو</copyright-holder>
		</publication>
		<num-words>242</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>آفریدی دراصل ہماری قوم کی نفسیات سمجھ چکا ہے</p>
			<p>اسے اندازہ ہے کہ یہ جذباتی ہجوم ہے جو جذباتی کھیل کو انجوائے کرتا ہے ۔</p>
			<p>اسے یہ بھی پتہ ہے کہ "اس بار نہیں اگلی بار سہی " کا سلسلہ کیسے چلایا جاتا ہے</p>
			<p>اور اس نے قریب دو عشرے یہ سلسلہ کامیابی سے چلایا۔</p>
			<p>وہ  کافی عرصہ پہلے یہ بھی سیکھ چکا تھا کہ میڈیا میں اپنی امیج بلڈنگ کیسے کرائی جاتی ہے ۔</p>
			<p>کس کس کو کس کام کا کتنا عوض دیا جاتا ہے ۔</p>
			<p>یہ سب باتیں اپنی جگہ۔۔۔</p>
			<p>مجھے البتہ خوشی ایک اور بات کی ہے</p>
			<p>میچ کے بعد مائیک پر بات کرتے ہوئے اس نے پاکستانیوں اور کشمیریوں کی جانب سے سراہے جانے کو سراہا ہے   ۔</p>
			<p>بظاہر یہ عام سی بات ہے مگر اتنی بھی عام نہیں ہے .</p>
			<p>کشمیر کا نام لینے پر بھارتی میڈیا کے شعبدہ باز کافی تپے ہوئے ہیں ۔</p>
			<p>سوشل میڈیا پر بھی گویا ایک طوفان آیا ہوا ہے ۔</p>
			<p>ادھر میرے کچھ  دوست بھی اسے آفریدی کا ہمدردیاں سمیٹنے کا حربہ قرار دے رہے ہیں ۔</p>
			<p>ہاں ! ممکن ہے ۔۔۔۔ میرے دوستوں کی رائے درست ہو لیکن</p>
			<p>میرے لیے اہم بات یہ ہے کہ بھارت میں کھڑے ہو کر دھرتی ماں کشمیر کا کیٹاگوریکلی نام لیا گیا ۔</p>
			<p>جو کشمیر کے تشخص کی جانب اشارہ کرتا ہے ۔</p>
			<p>یہ یقیناً بین السطور کی بات ہے مگر</p>
			<p>کشمیرپر قابض افواج کے منہ پر زور دار تمانچے کی طرح ہے ۔</p>
		</section>
	</body>
</document>
