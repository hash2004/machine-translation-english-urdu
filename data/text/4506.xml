<document>
	<meta>
		<title>کراچی میں سورج نے ایک بار پھر آگ برسانی شروع کر دی</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6774/</link>
			<copyright-holder>آئی بی سی اردو</copyright-holder>
		</publication>
		<num-words>211</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>کراچی میں درجہ حرارت 42 سینٹی گریڈ ریکارڈ کیا گیا ۔ سمندری ہوائیں بھی رک گئیں ، ہیٹ سٹروک کی وجہ سے دو افراد جاں بحق ہو گئے ہیں ۔</p>
			<p>ڈی جی میٹ  ڈاکٹر غلام رسول کے مطابق کراچی کے جن علاقوں میں درخت کم ہیں وہاں 45 درجہ سینٹی گریڈ پہنچنے کا امکان ہے ۔ ہوا کا کم دباؤ بحیرہ عرب میں موجود ہے اور کراچی میں سمندری ہوا بند ہے ۔ڈی جی میٹ کے مطابق اگلے تین دن تک گرمی رہنے کا امکان ہے ۔ اسی طرح بلوچستان کے علاقے چمن اور شمالی علاقوں میں گرمی کی شدت میں اضافہ ہو گیا ہے ۔</p>
			<p>ڈاکٹروں نے شہریوں سے اپیل کی ہے کہ وہ گھروں سے باہر نہ نکلیں ، باہر نکلیں تو پانی زیادہ پئیں ، سر پر ٹوپی یا کپڑا رکھیں ۔ چھتری اپنے پاس رکھیں ۔ چائے ، کافی اور اور کولڈ ڈرنکس سے پرہیز کریں ۔ پوری آستیوں والے کھلے کپڑے پہنیں اور پانی زیادہ استعمال کریں ۔ جب تک اشد ضرورت نہ ہو ، گھر سے باہر نہ نکلیں ۔</p>
			<p>دوسری جانب بلوچستان میں لوڈ شیڈنگ کی وجہ سے شہری پریشان ہیں ۔ کمشنر کراچی نے کراچی الیکٹرک سے رابطہ کر کے اگلے تین روز تک لوڈ شیڈنگ نہ کرنے کی اپیل کی ہے ۔</p>
		</section>
	</body>
</document>
