<document>
	<meta>
		<title>وفاق المدارس کے الحاق فارم پرعلماٗ کے شدید اعتراض</title>
		<author>
			<name>عمر فاروق</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/13904/</link>
			<copyright-holder>آئی بی سی اردو</copyright-holder>
		</publication>
		<num-words>735</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>دینی مدارس کے سب سے بڑے امتحانی بورڈ وفاق المدارس کی طرف سے الحاق فارم کے نام پرمتنازعہ معلومات جمع کرنے پرمدارس کاشدیداحتجاج کرتے ہو ئے مدارس نے معلومات دینے سے انکارکردیا .</p>
			<blockquote>
				<p>جمعیت علماء اسلام ف نے بھی نئے الحاق فارم کی مخالفت کر دی . مدارس کے احتجاج کے بعد وفاق المدارس نے الحاق فارم واپس لینے کی بجائے متنازعہ سوالات پرچھوٹ دے دی .</p>
			</blockquote>
			<p>دینی مدارس کاسب سے بڑاامتحانی بورڈ وفاق المدارس العربیہ پاکستان کی طرف سے دینی مدارس کومتنازعہ معلومات جمع کرنے کے لیے جدیدالحاق فارم بھیج دیااس جدیدفارم میں مدار س سے ایسی معلومات طلب کی گئی ہیں جواس سے قبل حکومت اورحکومتی ادارے جمع کرنے کی کوشش کر چکے ہیں اورمدارس کے مہتمم سمیت وفاق المدارس خود بھی ایسی معلومات جمع کرنے پراعتراض کرچکاہے اورایسی معلومات حکومت کو دینے سے انکارکرچکاہے مگراب جبکہ وفاق المدارس کی طرف سے ایسی معلومات جمع کرنے کا عمل شروع ہوا ہے تودینی مدارس کے ذمے داران نے اس پرشدیداحتجاج کیا ہے .</p>
			<p>وفاق المدارس العربیہ پاکستان کی طرف سے الحاق فارم میں پوچھے گئے جن سوالوں پراعتراض اوراحتجاج کیاگیاہے ان میں مندرجہ ذیل سوالات شامل ہیں .</p>
			<p>مدرسے اہتمام شخصی ہے یاشورائی ہے</p>
			<p>مدرسے اورمہتمم کااکائونٹ نمبر،</p>
			<p>مدرسے کامہتمم کااصلاحی تعلق کس شیخ سے ہے ؟یاکس سیاسی یامذہبی جماعت سے مہتمم کا تعلق ہے</p>
			<p>مدرسے کے دیگراساتذہ ،ناظم تعلیمات ،شیخ الحدیث ودیگرکی مکمل معلومات ،</p>
			<p>مدرسے میں مہمان خانہ موجود ہے کہ نہیں ،</p>
			<p>مہمان خانے میں کتنے کمرے ہیں</p>
			<p>مدرسے میں ٹھرنے والے مہمانوں کاریکارڈ جمع کیا جاتا ہے کہ نہیں ،</p>
			<p>خواتین کے مدرسے میں صرف معلمات پڑھاتی ہیں یامیل استادبھی ہیں ؟</p>
			<p>مدرسے کاانتظام خودچلاتے ہیں یاکسی معتمدکے ذریعے چلارہے ہیں</p>
			<p>اگرکسی مدرسے کامعتمدکے ذریعے سے انتظام چلارہے ہیں تو اس کے بھی کوائف درج کریں ،</p>
			<p>مدرسے کارکل رقبہ کتناہے ،</p>
			<p>رقبے کی نوعیت کیا ہے ،</p>
			<p>مدرسے کے مہتمم کاگھرمدرسے کے اندرہے یاباہر،سمیت دیگرسوالات شامل تھے .</p>
			<p>یہ سوال نامہ جب مدارس کے ذمے داران کے پاس پہنچا تو وہ سراپااحتجاج بن گئے اورکہاکہ وفاق المدارس حکومت کے ساتھ مل کریہ کوائف اکٹھے کررہاہے .جومعلومات ہم نے حکومت کو نہیں دی ہیں و ہ وفاق کو بھی نہیں دے سکتے .</p>
			<p>اس حوالے سے کچھ رہنماؤں نے جمعیت علماء اسلام ف کو بھی تحریری شکایت درج کروائی جس پرجمعیت علماء اسلام ف کی مرکزی مجلس عاملہ نے اپنے اجلاس میں فیصلے میں کہا کہ جمعیت علماء اسلام وفاق المدارس کی خیرخواہ اورمعاون ہے .مدارس کے تحفظ کے لیے ہمیشہ سے کمربستہ اور ایک مئوثرآوازرہی ہے لہذا ہم نے غورخوض کے بعد یہ فیصلہ کیا ہے کہ موجودہ فارم کومنسوخ قراردیاجائے اورسابقہ فارم کے تحت ہی الحاق اورتجدیدالحاق کیا جائے .</p>
			<blockquote>
				<p>جے یوآئی نے مزیدکہا اس فارم کے ذریعے وفاق المدارس کی نیت معلومات حاصل کرنا ہے اور یہ معلومات الحاق کے لیے شرط نہیں لیکن چوں کہ فارم کاعنوان ،الحاق ،تجدید،فارم ہے اس لیے اس میں موجود تمام معلومات وشرائط الحاق کے زمرے میں نہیں آتی ہیں اورمعلومات کا مفہوم اخذنہیں کیا جا سکتا</p>
			</blockquote>
			<heading>اس حوالے سے جب وفاق المدارس العربیہ پاکستان کے سیکرٹری جنرل قاری حنیف جالندھری سے بات کی گئی توانہوں نے کہا کہ اس فارم کامقصدڈیٹااپ ڈیٹ کرنا تھا علماء کے اعتراض کے بعد ہم نے مدارس کوچھوٹ دے دی ہے کہ جن باتو ں اورسوالات پران کواعتراض ہیں وہ ان سوالات کے جوابات نہ دیں اور اس کی اطلاع تمام مدارس کوکردی ہے  البتہ یہ فارم منسوخ نہیں کیاگیاہے</heading>
			<p>واضح رہے کہ پاکستان میں مدارس کو مربوط بنانے کے لئے 22 مارچ 1957 اس وقت کوشش شروع کی گئی جب مولانا خیر محمد جالندھری کی سربراہی میں تنظیمی کمیٹی قائم کی گئی اور 1959 میں اسی کمیٹی کی سفارشات پروفاق المدارس العربیہ پاکستان کے نام سے ملک گیر تنظیم قائم کی گئی اور اس میں ملک کے جید اکابر علما شامل رہے ۔</p>
			<p>وفاق کے ریکارڈ کے مطابق 1959 سے 2015 تک وفاق سے ملحق مدارس کی تعداد 20560 ہے جن میں سے 17008 الحاق شدہ مدارس اور جامعات جبکہ 3642 ملحقہ مدارس کی شاخیں ہیں ۔ ملک میں 121879 اساتذہ جبکہ 2510482 طلبا و طالبات زیر تعلیم ہیں جبکہ وفاق المدارس العربیہ پاکستان سے 1289611 طلبا و طلبات نے اسناد حاصل کی جن میں فارغ التحصیل علمائ 127002 اورعالمات 172950 ،جبکہ حفاظ 989659 ہے۔</p>
			<p>دنیا کا شاید ہی کوئی ایسا ملک اور پاکستان کا شاید ہی کوئی ایسا علاقہ ہو جس میں وفاق المدارس العربیہ پاکستان سے ملحقہ مدارس یا اس علما موجود نہ ہوں۔حکومتی سطح پر وفاق المدارس العربیہ پاکستان کو ہی سب سے پہلے مذہبی اداروں میں منظم وفاق تسلیم کیا گیا اس وقت بھی مختلف امورپردینی مدارس کی حکومت کے ساتھ مذاکرات چل رہے ہیں</p>
		</section>
	</body>
</document>
