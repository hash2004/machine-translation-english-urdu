<document>
	<meta>
		<title>حج کے موقع پرسیاسی نعرے بازی اوراجتماعات کرنےوالوں سے سختی کے ساتھ نمٹا جائے گا-سعودی حکومت</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6068/</link>
			<copyright-holder>آئی بی سی اردو</copyright-holder>
		</publication>
		<num-words>233</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>عبدا لناصر مہمند</p>
			<p>لاہور</p>
			<p>۔ ۔ ۔ ۔ ۔ ۔ ۔ ۔</p>
			<p>سعودی عرب کی مذہبی پولیس کے سربراہ شیخ عبد الرحمن السند نے خبردار کیا ہے کہ حج کے موقع پر غیر شرعی کام اور سعودی قوانین کی خلاف ورزی کرنے والوں کے ساتھ سختی سے نپٹا جائے گا</p>
			<p>انہوں نے بتایا کہ حاجیوں کی خدمت کے لئے تمام انتظامات مکمل کر لئے گئے ہیں لیکن قواعدو ضوابط کی خلاف ورزی کرنے والوں کے ساتھ کوئی رعایت نہیں کی جائے گی</p>
			<p>حال ہی میں سعودی ولی عہد شہزادہ محمد بن نائف کے زیر صدارت منعقدہ سعودی کابینہ کے اجلا س میں فیصلہ کیا گیا ہے کہ حج کے موقع پر حج کے تقدس کے منافی سرگرمیوں ' نعرے بازی اورسیاسی اجتماعات کی ہر گز اجازت نہیں دی جائے گی۔</p>
			<p>حج کے موقع پر مکہ شہر اور مشاعر مقدسہ میں صفائی برقرار رکھنے کے لئے 13 ہزار کارکن تعینات ہو ں گے</p>
			<p>بلدیہ مکہ مکرمہ کے مئیر ڈاکٹر اسامہ البار نے بتایا ہے کہ حج کے موقع پر مکہ شہر اور مشاعر مقدسہ میں صفائی برقرار رکھنے کے لئے آپریشنل پلان تیار کر لیا گیا ہے جس پر 6 ستمبر سے عمل درآمد شروع کر دیا جائے گا</p>
			<p>اس پلان کے تحت صفائی کے لئے 13 ہزار کارکن تعینات کئے جائیں گے</p>
			<p>سات ہزار کارکن مکہ شہر جبکہ باقی چھ ہزار منٰی، عرفات اور مزدلفہ میں تین شفٹوں میں 24 گھنٹے فرائض انجام دیں گے</p>
		</section>
	</body>
</document>
