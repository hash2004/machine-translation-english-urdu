<document>
	<meta>
		<title>دنیا دس لائنوں میں</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11245/</link>
			<copyright-holder>آئی بی سی اردو</copyright-holder>
		</publication>
		<num-words>328</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>آسٹریلیا میں مسلمانوں کے ساتھ امتیازی سلوک کے حوالے سے، حال ہی میں ہوئے ایک سروے سے یہ بات سامنے آئی ہے کہ آسٹریلیا کی کل آبادی کے 2 فیصد مسلمانوں کے ساتھ امتیازی سلوک اور مذہبی عدم رواداری غیر مسلموں کے مقابلے میں تقریباً 3 گنا زیادہ ہے۔</p>
			<p>امریکی صدر باراک اوباما آج پیرس میں بھارت کے وزیر اعظم نریندر مودی سے ملاقات کرینگے،دونوں رہنماؤں کے درمیان یہ چھٹی ملاقات ہے۔</p>
			<p>پیرس میں ہونے والی عالمی ماحولیاتی کانفرنس کے حوالے سے ماحولیاتی ماہرین کہتے ہیں کہ پاکستان کو مظلوموں کی فہرست سے نکل کر، اپنی کامیابیوں کا بھی ذکر کرنا ہوگا، ماحولیاتی درجہ حرارت کنٹرول کرنے کیلئے دنیا کے تمام ممالک پر زور دینا ہوگا۔</p>
			<p>ا سپین میں داعش اور دیگر شدت پسندنظریات رکھنے والے افراد کے خلاف بڑے پیمانے پردوسرا آپریشن جاری ہے ۔آپریشن کے دوران پولیس نے داعش سے روابط اور شدت پسندانہ نظریات رکھنے کے الزام میں دو مردوں اور ایک خاتون کوگرفتار کر لیا ہے ۔</p>
			<p>امریکا کی وسطی اور جنوبی ریاستوں میں بارش اور سیلاب نے 4 افراد کی جان لے لی، لاکھوں افراد بجلی سے محروم اور متعدد پروازیں تاخیر کا شکار ہوئیں۔</p>
			<p>بھارتی پولیس نے ایک لڑکے کے ساتھ بدفعلی کرنے پر ایک امریکی کا چودہ دن کا ریمانڈ حاصل کر لیا ۔ امریکی شہری نے لڑکے کے ساتھ زیادتی ایک ہوٹل میں کی تھی۔</p>
			<p>ترک وزیر اعظم کا کہنا ہے کہ یورپی یونین کے ساتھ الحاق کے عمل کی شروعات ہو چکی ہے ، ترکی کے لئے تاریخی دن ہے۔</p>
			<p>چین میں 10 سال قبل لاپتہ ہونے والی خاتون کو انٹرنیٹ کیفے سے برآمد کر لیا گیا جہاں اس نے مبینہ طور پر گزشتہ دہائی گزاری اور گیم کھیلے۔</p>
			<p>عرب میڈیا نے اطلاع دی ہے کہ یمن کی حوثی ملیشیا کے سربراہ عبدالملک الحوثی کے بھائی ابراہیم بدرالدین الحوثی سعودی عرب کی سرحد کے ساتھ واقع شمالی صوبے صعدہ میں ایک حملے میں ہلاک ہو گئے ہیں۔</p>
			<p>امریکہ نے کہا ہے کہ ترکی 100 کلومیٹر شامی سرحد پر اپنے فوجیوں کی تعداد بڑھائے۔</p>
		</section>
	</body>
</document>
