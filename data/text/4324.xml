<document>
	<meta>
		<title>فرقہ واریت اور دہشت گردی کے خلاف پاکستانی زمین تنگ کر دیں گے ۔ چودھری  نثار</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/5808/</link>
			<copyright-holder>آئی بی سی اردو</copyright-holder>
		</publication>
		<num-words>456</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سبوخ سید</p>
			<p>اسلام آباد</p>
			<p>۔ ۔ ۔ ۔ ۔ ۔ ۔ ۔</p>
			<p>اسلام آباد میں وفاقی وزیر اطلاعات پرویز رشید کے ہمراہ پریس کانفرنس کرتے ہوئے ان کا کہنا تھا کہ نیشنل ایکشن پلان پاکستان کی سیکیورٹی پالیسی ہے،اس پرسیاست نہیں کرنی چاہیے۔ملکی سیکیورٹی صورتحال میں بہت تیزی سے بہتری آرہی ہے ۔</p>
			<p>گزشتہ 8 مہینوں سے نیشنل ایکشن پلان پر کام ہو رہا ہے ۔چوہدری نثار نے کہا کہ 2013 میں ملک میں روزانہ 4 سے 5 دھماکے ہوتے تھے،پاکستان کی تاریخ میں 2010 میں دہشتگردی کےسب سے زیادہ واقعات ہوئے، 2009 میں ایک ہزار 938 دہشتگردی کی کارروائیاں ہوئیں جبکہ 2006 میں ملک بھر میں 1 ہزار 444 دہشتگردی کےواقعات ہوئے۔انھوں نے کہا ،کاش میں تفصیل بتا سکتا کہ ملٹری آپریشن کس طرح کام کرتے ہیں۔</p>
			<p>چاروں صوبوں میں پاک فوج تھرڈ لائن آف ڈیفنس ہے ،اس وقت 9 ملٹری کورٹس فنکشنل ہیں،کراچی ایئرپورٹ حملے کے بعد آپریشن کا فیصلہ کیا گیا، ضرب عضب جب سےشروع ہوا ہے 11 ہزارانٹیلی جنس بیس آپریشن ہوچکےہیں، سیکیورٹی اورانٹیلی جنس ایجنسیزاپنی کارکردگی کاڈھول نہیں بجاسکتیں،دہشتگرد گروپوں کے 282 سرغنےشناخت کیے گئے،جب آپریشن شروع ہوا تھا ہم کچھ نہیں جانتے تھے،تاہم اب ہم شدت پسندگروپوں اورانکےسلیپنگ سیلزکےبارےمیں بھی جانتےہیں۔ 13 سال سے آنکھ کان بند کر کے اس آپریشن میں تھے، میں نےآرمی چیف سےکہا کہ شہروں کی سیکیورٹی کے لیے فوج دیں،تعداد نہیں بتاؤں گا لیکن آج چاروں صوبوں میں فوج موجود ہے،صوبوں میں کاؤنٹرٹیررازم فورس ایک ایک ہزار کی تعداد میں موجود ہے،دہشت گردی کے تمام نیٹ ورکس توڑ دیے ہیں،کسی نجی گروپ یا ملیشیا کو اسلحہ رکھنے کی اجازت نہیں، 14 کروڑموبائل فون سمز کی تصدیق کی گئی ، سمز کی تصدیق کےبعدموبائل فون کےذریعےہونیوالےکرائم زیروہوگئے۔</p>
			<p>انہوں نے واضح کیا کہ اسلحہ صرف فوج اور سیکیورٹی اہلکاروں کے پاس ہو سکتا ہے۔صوبوں نے وزارت داخلہ کو 7 قانونی نکات بھیجے تھے ،علیحدہ عدالتوں کا نظام قائم کرنا نہیں چاہتے ، فوج پولیس اہلکاروں کو کوئیک رسپانس کی تربیت دے گی</p>
			<p>چودھری نثار علی خان نے مزید کہا کہ یہ برداشت نہیں کیا جائے گا کہ ایک دوسرے کو کافر کہا جائے،لاؤڈاسپیکرپرنفرت انگیزتقاریرکرنیوالوں کوپکڑیں گے،ان پرزمین تنگ کردینگے،نفرت انگیزتقریروں کےخاتمےکےلیےکارروائی کی جائے گی ۔</p>
			<p>انہوں نے کہا رینجرزکی سپورٹ،صوبائی حکومت ، ایم کیو ایم کوراضی رکھناوزارت داخلہ کا کام تھا،ہم نے بھرپور کام کیا۔کراچی میں بہت بڑی تبدیلی آئی ہے اور یہ جاری رہے گی،کراچی کی صورتحال کو منطقی انجام تک پہنچائیں گے۔</p>
			<p>بلوچستان کے حوالے سے گفتگو کرتے ہوئے انہوں نے بتایا کہ بلوچستان میں فراری کیمپ ختم کیے جا رہے ہیں اور مذاکراتی عمل شروع ہو چکا ہے۔بلوچستان کےحالات کی بہتری میں کمانڈرسدرن کمانڈکابہت بڑاکردارہے،وہاں 500 سے زائد فراری ہتھیار ڈال چکے ہیں ۔</p>
			<p>وفاقی وزیر داخلہ چوہدری نثار نے کہا ہے کہ غیر ضروری طور پر سول ملٹری تعلقات پر رائے زنی نہ کی جائے ۔ دنیا میں کہیں بھی سیکیورٹی معاملات پرسیاست نہیں ہوتی ۔</p>
		</section>
	</body>
</document>
