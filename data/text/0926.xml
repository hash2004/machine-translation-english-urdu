<document>
	<meta>
		<title>اے نئے سال بتا، تُجھ ميں نيا پن کيا ہے؟</title>
		<author>
			<name>فیض احمد فیض</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/14150/</link>
			<copyright-holder>آئی بی سی اردو</copyright-holder>
		</publication>
		<num-words>156</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اے نئے سال بتا، تُجھ ميں نيا پن کيا ہے؟</p>
			<p>ہر طرف خَلق نے کيوں شور مچا رکھا ہے</p>
			<p>روشنی دن کی وہی تاروں بھري رات وہی</p>
			<p>آج ہم کو نظر آتی ہے ہر ايک بات وہی</p>
			<p>آسمان بدلا ہے افسوس، نا بدلی ہے زميں</p>
			<p>ايک ہندسے کا بدلنا کوئی جدت تو نہيں</p>
			<p>اگلے برسوں کی طرح ہوں گے قرينے تيرے</p>
			<p>کسے معلوم نہيں بارہ مہينے تيرے</p>
			<p>جنوری، فروری اور مارچ ميں پڑے گي سردی</p>
			<p>اور اپريل، مئی اور جون ميں ہو گی گرمی</p>
			<p>تيرا مَن دہر ميں کچھ کھوئے گا کچھ پائے گا</p>
			<p>اپنی ميعاد بَسر کر کے چلا جائے گا</p>
			<p>تو نيا ہے تو دکھا صبح نئی، شام نئی</p>
			<p>ورنہ اِن آنکھوں نے ديکھے ہيں نئے سال کئی</p>
			<p>بے سبب لوگ ديتے ہيں کيوں مبارک باديں</p>
			<p>غالبا بھول گئے وقت کی کڑوی ياديں</p>
			<p>تيری آمد سے گھٹی عمر جہاں سے سب کی</p>
			<p>فيض نے لکھی ہے يہ نظم نرالے ڈھب کی</p>
			<p>(فیض احمد فیض)</p>
		</section>
	</body>
</document>
