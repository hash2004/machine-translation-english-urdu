<document>
	<meta>
		<title>ضرب عضب دہشت گردی کے مکمل خاتمے تک جاری رہے گا:آرمی چیف</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6646/</link>
			<copyright-holder>آئی بی سی اردو</copyright-holder>
		</publication>
		<num-words>191</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>آرمی چیف جنرل راحیل شریف نے کہا ہے کہ دہشت گردی سے پاک پاکستان کے مقصد کے حصول تک آپریشن ضرب عضب جاری رہے گا،پاکستان اور چین کے درمیان موجود ملٹری تعلقات کو ترقی کی نئی بلندیوں تک لے جائیں گے۔</p>
			<p>آئی ایس پی آر کے مطابق جنرل راحیل شریف نے اٹک میں بہادر رینج کا دورہ کیا، جہاں پاک فوج کی اسپیشل فورسز اور چینی فوج کے درمیان مشترکہ مشقوں کی اختتامی تقریب ہوئی ۔ واریئر تھری کے نام سے ہونے والی مشترکہ مشقیں سات ہفتوں تک جاری رہیں، جس میں انسداد دہشت گردی آپریشنز پر خصوصی توجہ مرکوز کی گئی ۔</p>
			<p>اختتامی تقریب میں چینی فوج کا سینئر وفد جنرل لی فائی کی قیادت میں شریک ہوا ۔ جنرل راحیل شریف نے مشقوں کے شرکا کو پیشہ ورانہ مہارت کے اعلی معیار کا مظاہرہ کرنے پر مبارک باد دی ۔</p>
			<p>جنرل راحیل شریف نے کہا کہ پاک چین افواج کے درمیان خصوصی تعلقات نئی بلندیوں تک جائینگے،دونوں ملک ہر طرح کی دہشتگردی کے مکمل خاتمے کیلئے مل کر کام کرتے رہینگے ۔ جنرل راحیل شریف نے آپریشن ضرب عضب میں اسپیشل سروسز گروپ کی غیر معمولی کارکردگی کو سراہا</p>
		</section>
	</body>
</document>
