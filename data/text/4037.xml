<document>
	<meta>
		<title>فوجی عدالتوں پر سپریم کورٹ کا فیصلہ محفوظ</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/4022/</link>
			<copyright-holder>آئی بی سی اردو</copyright-holder>
		</publication>
		<num-words>172</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سپریم کورٹ نے ملک میں فوجی عدالتوں کے قیام سے متعلق آئینی ترمیم کے مقدمہ کی سماعت مکمل کرنے کے بعد فیصلہ محفوظ کر لیا ہے</p>
			<p>پشاور کے آرمی پبلک اسکول میں سانحہ کے بعد قومی اتفاق رائے سے ملک میں انقلابی اقدامات کئےگئے جن میں سزائے موت پر عملدرآمد پر کئی برس سے عائد پابندی کا خاتمہ شامل تھا</p>
			<p>سیاسی اتفاق رائے سے پارلےمنٹ نے آرمی ایکٹ اور آئین میں ترامیم کی منظوری دی ۔ اس کے تحت دہشت گردوں اور ریاست دشمن مجرموں کے مقدمات فوجی عدالتوں میں چلانے کی منظوری دی گئی۔ اس آئینی ترمیم کو سپریم کورٹ میں چیلنج کر دیا گیا ۔</p>
			<p>کیس کی اہمیت کے پیش نظر سپریم کورٹ کے سترہ رکنی فل کورٹ نے اس مقدمہ کی کئی ہفتوں تک سماعت کی اور فریقین کے وکلا کے دلائل سنے ۔</p>
			<p>سماعت کے آخری مرحلے میں اٹارنی جنرل آف پاکستان نے آئینی ترمیم کے حق میں دلائل دیئے جس کے بعد عدالت نے فیصلہ محفوظ کر لیا،</p>
			<p>فیصلہ سنائے جانے کے وقت کا اعلان بھی بعد میں کیا جائے گا۔</p>
		</section>
	</body>
</document>
