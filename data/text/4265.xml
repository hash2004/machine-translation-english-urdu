<document>
	<meta>
		<title>نتیجہ صفر ہی نکلے گا</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/5452/</link>
			<copyright-holder>آئی بی سی اردو</copyright-holder>
		</publication>
		<num-words>840</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سکینڈل ہی سکینڈل</p>
			<p>نتیجہ صفر</p>
			<p>قصور ہو یا پتوکی</p>
			<p>رائے ونڈ ہو یا ماڈل ٹاؤں لاہور</p>
			<p>ڈسکہ ہو یا سیالکوٹ</p>
			<p>راولپنڈی ہو یا پشاور</p>
			<p>کوئٹہ ہو یا فیصل آباد</p>
			<p>جہلم ہو یا گوجرانوالہ</p>
			<p>کراچی ہو اسلام آباد</p>
			<p>آزاد کشمیر ہو گلگت</p>
			<p>غرض کہ کوئی بھی شہر ہو</p>
			<p>کوئی بھی گاؤں ہو</p>
			<p>کوئی بھی ادارہ ہو</p>
			<p>کوئی بھی سیاسی پارٹی ہو</p>
			<p>ہر جگہ سکینڈل ہی سکینڈل ہیں</p>
			<p>مگر افسوس اس بات پر ہے کہ آج تک کسی سکینڈل کا کسی بڑے کیس کا کوئی فیصلہ نہیں آیا</p>
			<p>وجہ ہی یہی ہے کہ ہمارے ملک میں جزا اور سزا کا قانون</p>
			<p>انصاف اور احتساب کا قانون ہی غریب کے لئے ہے</p>
			<p>بدقسمتی سے یہاں بڑے چھوٹے</p>
			<p>اور غریب امیر کے لئے قانون ایک جیسا نہیں ہے</p>
			<p>انصاف سب کے لئے نہیں ہے</p>
			<p>اور سب سے زیادہ قانون کی اخلاق کی دھجیاں اڑانے والے بھی وہی ہیں جو قانون کو سمجھتے ہیں</p>
			<p>پاکستان میں سب سے زیادہ قانون کے ساتھ کھلواڑ کرنے والے حکمران طبقہ ہیں</p>
			<p>وکلا اور جج ہیں .</p>
			<p>سرمایہ دار .</p>
			<p>جاگیر دار .</p>
			<p>کن ٹٹے بدمعاش اور بیوروکریسی ہے .</p>
			<p>باری باری سب کی کارگزاریاں لکھوں گا تو کالم لمبا ہو جاۓ گا</p>
			<p>اس لئے صرف ایک مثال دیتا ہوں</p>
			<p>پاکستان کے غیور عوام سے پوچھتا ہوں کہ</p>
			<p>کوئی ایسا غداری کا کیس</p>
			<p>جنسی سکینڈل کا کیس</p>
			<p>یا کرپشن کا سکینڈل کا بتا دیں.</p>
			<p>جس کو کسی وکیل نے لڑنے سے انکار کر دیا ہو کہ</p>
			<p>یہ کیس اسلام اور پاکستان کے خلاف ہے</p>
			<p>میں اس کا دفاع  نہیں کروں گا</p>
			<p>یہ جنسی سکینڈل پاکستان کے چہرے پرکالا  دھبہ ہے</p>
			<p>یہ کیس پاکستان کی سالمیت کے خلاف ہے</p>
			<p>اس لئے میں اس کیس کا دفاع نہیں کر سکتا</p>
			<p>ہماری شرم و حیا</p>
			<p>عزت و غیرت</p>
			<p>ملکی وقار و سالمیت کے کیا معنی ہیں؟</p>
			<p>کیا مطلب ہے؟</p>
			<p>کچھ بھی نہیں</p>
			<p>ہر چیز سے آگے جس چیز کی اہمیت ہے</p>
			<p>وہ ہے مادہ پرستی</p>
			<p>پیسہ پیسہ</p>
			<p>دولت ہی دولت سب کچھ ہے</p>
			<p>نہ میرا دین نہ ایمان</p>
			<p>نہ عزت نہ غیرت</p>
			<p>نہ ماں نہ بہن نہ بیٹی نہ باپ نہ بھائی</p>
			<p>کوئی رشتہ نہیں</p>
			<p>اگر کوئی رشتہ ہے تو وہ پیسہ ہے</p>
			<p>مال و دولت ہے</p>
			<p>آج یہ بات سچ ثابت ہو چکی ہے کہ جس کے پاس دولت ہے</p>
			<p>عھدہ ہے، حکمرانی ہے</p>
			<p>وہ کوئی کن ٹٹا بدمعاش ہی کیوں نہ ہو ،</p>
			<p>وہ عزت والا ہے .</p>
			<p>او جو شریف ہے</p>
			<p>ایماندار ہے</p>
			<p>غریب ہے</p>
			<p>اس کی کوئی عزت نہیں ہے</p>
			<p>وہ  دنیا کی کسی عدالت میں اپنا کیس نہیں جیت سکتا</p>
			<p>اب عدالتوں کا تقاضہ ہی یہی ہے</p>
			<p>فرض ہی یہی ہے</p>
			<p>ذمہ داری سمجھتے ہیں</p>
			<p>اپنا حق سمجھتے ہیں</p>
			<p>کیونکہ جب جج مافیا کی سفارش سے بنیں گے تو یہی ہو گا</p>
			<p>جو رشوت دے کر اور مٹھی گرم کر کے آیا ہے</p>
			<p>وہ انصاف کیا دے گا</p>
			<p>وہ تو اپنا لگایا ہوا مال وصول کرے گا</p>
			<p>یہ اس کا حق ہے</p>
			<p>اب حقوق و فرائض کے معانی تبدیل ہو چکے ہیں</p>
			<p>پاکستان میں ہر سکینڈل کا شور چند دن رہتا ہے</p>
			<p>تبصرے تجزیے ہوتے ہیں</p>
			<p>پھر ہر فائل دفتر داخل ہو جاتی ہے</p>
			<p>سکینڈل ہی ماشااللہ اتنے ہیں کہ کس کس کو یاد رکھیں</p>
			<p>کس کس کو بھول جائیں</p>
			<p>مگر ہر جگہ وکیل دفاع  کرتا نظر آتا ہے</p>
			<p>چاہے ریمنڈ ڈیوس کا کیس ہو</p>
			<p>مردے سے زنا کا کیس ہو</p>
			<p>گینگ ریپ کا کیس ہو</p>
			<p>ایان علی ماڈل کا کیس ہو</p>
			<p>غدار وطن کا کیس ہو</p>
			<p>یا بھتہ خوری</p>
			<p>ٹارگٹ کلنگ ہو</p>
			<p>یا دہشت گردی کا کیس ہو</p>
			<p>ہر جگہ کوئی نہ کوئی بیرسٹر آپ کو دفاع کرتا نظر آئے گا</p>
			<p>پاکستانی قوم کی اس سے بڑی بد قسمتی اور کیا ہو گی</p>
			<p>اخلاقیات کا معیار اس حد تک گر چکا ہے کہ</p>
			<p>قصور میں بچوں کے جنسی سکینڈل میں بھی آپ کو دفاع کرنے والے وکیل ہیں</p>
			<p>سیاستدان اور بیوروکریٹ ہیں</p>
			<p>اب فیصلہ آپ کر لیں کہ</p>
			<p>پاکستانی قوم</p>
			<p>تمھارا کردار</p>
			<p>اس کی کئی وجوہات ہیں</p>
			<p>اخلاق کی تربیت دینے والے ادارے</p>
			<p>اہل مذہب ، والدین اورا ستاد</p>
			<p>سب کا کردار مشکوک ہے</p>
			<p>مگر سب سے زیادہ معاشرے کے بگاڑ کی ذمہ داری بد کردار حکمرانوں پر ہے</p>
			<p>میرا حکمران بد کردار ،کرپٹ اور بد دیانت ہے</p>
			<p>اس کی ترجیحات ہی یہ معاشرہ اور قوم نہیں</p>
			<p>اس کی ترجیحات مال بنانا اور اقتدار کے مزے لینا ہے</p>
			<p>اس لئے کہ میرے حکمران کا آئیڈیل فاروق اعظم نہیں</p>
			<p>اٹلی میں میرے ایک دوست نے کہا کہ</p>
			<p>چیمہ صاحب</p>
			<p>ہمارا سر شرم سے مزید جھک گیا ہے</p>
			<p>میں کہتا ہوں دوست شرم غیرت کو چھوڑ</p>
			<p>یہ انسانوں کے لئے ہوتی ہے</p>
			<p>ہم جانور ہیں اور حکمران درندے ہیں</p>
			<p>تو کس شرم کی بات کرتا ہے جب حکمران کشکول لے کر ساری دنیا میں گھومتا ہے</p>
			<p>.تو وہ بھیک نہیں لیتا بلکہ ہم کو گروی رکھ کر ہماری عزتوں کا سودا کرتا ہے</p>
			<p>ہم کو نیلامی پر رکھتا ہے</p>
			<p>پھر جس کی مرضی وہ ہماری بولی لگاۓ</p>
			<p>اقبال نے ٹھیک کہا تھا</p>
			<p>تو جھکا جب غیر کے آگے نہ تن تیرا نہ من</p>
			<p>۔۔۔۔۔۔۔۔۔۔۔۔۔۔۔۔۔۔۔۔۔۔</p>
			<p>جاوید اقبال چیمہ اٹلی والا مختلف موضوعات پر کالم اور بلاگ لکھتے ہیں ۔</p>
			<p>انہوں نے مختلف موضوعات پر 12 سے زائد کتب تحریر کیں</p>
		</section>
	</body>
</document>
