<document>
	<meta>
		<title>پاکستانی تاریخ کے خوفناک ترین زلزلے کو 10 سال بیت گئے</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7651/</link>
			<copyright-holder>آئی بی سی اردو</copyright-holder>
		</publication>
		<num-words>361</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>8 اکتوبر 2005 کو آنے والے زلزلے میں سب سے زیادہ متاثر ہونے والا علاقہ تھا آزاد جموں و کشمیر، یہاں ہزاروں عمارتیں تباہ ہو گئیں۔ 8 اکتوبر 2005 تاریخ کا ایک ایسا دن جو شاید کئی نسلوں تک بھلایا نہ جا سکے گا یہ قیامت خیز زلزلہ صرف 10 منٹ میں سب کچھ اجاڑ کر چلا گیا۔</p>
			<p>8 اکتوبر کے زلزلے میں آزاد کشمیر کے دارالحکومت مظفرآباد سمیت ضلع نیلم، ہٹیاں، باغ اور راولاکوٹ میں کم بیش 46000 انسان سیمنٹ اور گارے کی بنی عمارتوں کے ملبے میں دب کر جاں بحق ہو گئے۔ زخمیوں کی تعداد شاید اس سے کئی گنا زیادہ تھی، جن میں سے سینکڑوں زخمی ایسے بھی تھے جو اب ہمیشہ ہمیشہ کے لئے معذورہو چکے ہیں۔</p>
			<p>درسگاہوں میں موجود 18000 سے زائد طالبعلموں سے تو بستیوں کی بستیاں ویران ہو گئیں۔ زلزلہ نے 3000 تعلیمی ادارے، 150 سے زائد طبی مراکز اور اسپتال زمین بوس کر دیے سینکڑوں کلو میٹر سڑکیں اور پل جبکہ کچے پکے 314000 مکانات کو صفحہ ہستی سے مٹا کر رکھ دیا تھا۔</p>
			<p>دکھ کی اس گھڑی میں پوری قوم متاثرین زلزلہ کے ساتھ کھڑی ہو گئی۔ فرشتہ صفت مددگار امدادی سامان بھرے ہوئے ٹرک لئے اپنے زلزلہ زدہ بہن بھائیوں کی مدد کے لئے جوق درد جوق زلزلہ متاثرہ علاقوں کے طرف گامزن تھے۔ ایک منظر خاکی پوشوں کے اس قافلے کا بھی جو پاکستانی سرحدوں کی حفاظت کرتے کرتے کشمیر میں اپنی چھتوں اور دیوار تلے دب جانے والوں کو زندہ بچانے کے لئے تگ و دو کرتے نظر آئے۔</p>
			<p>دنیا سے مدد کی اپیل کی گئی تو دیکھتے ہی دیکھتے مذہب اور رنگ و نسل سے بالا تر ہو کر دنیا 8. 5 بلین ڈالر امداد لے کر آگے بڑھی۔ دنیا بھر سے آنے والی ٹیموں نے زلزلہ متاثرین کے زخموں پر مرہم رکھنا شروع کر دیا، تو کیمپوں میں مقیم بے سرو سامان متاثرین نئے شہر آباد کرنے کا عزم لئے میدان میں اترنا شروع ہو گئے۔ ملبے کے ڈھیروں نئی بستیوں نے جنم لیا اور آج 10 سال بعد زندگی پہلے سے بہتر انداز سے مسکرا رہی ہے</p>
			<p>ملبے کے ڈھیروں نئی بستیوں نے جنم لیا اور آج 10 سال بعد زندگی پہلے سے بہتر انداز سے مسکرا رہی ہے</p>
		</section>
	</body>
</document>
