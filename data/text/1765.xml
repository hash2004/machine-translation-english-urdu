<document>
	<meta>
		<title>ممتاز صحافی اور اینکر پرسن مشتاق منہاس نے مسلم لیگ(ن) میں شمولیت اختیار کر لی ۔</title>
		<author>
			<name>دانش ارشاد</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/18339/</link>
			<copyright-holder>آئی بی سی اردو</copyright-holder>
		</publication>
		<num-words>432</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اس  موقع پر خطاب کرتے ہوئے انہوں نے کہا کہ وہ آج شعبہ صحافت کو خیر آباد کہتے ہوئے پاکستان مسلم لیگ(ن) میں باقاعدہ شمولیت کا اعلان کرتے ہیں ۔</p>
			<p>مشتاق منہاس نے کہا کہ</p>
			<p>" میں پریس کلب کا بانی صدر رہااور مختلف ادوار میں 16 انتخابات میں حصہ لیا اور میرے لیے ایک مشکل فیصلہ تھا مگرمجھے خوشی ہے کہ میں نے صحافتی سیاست میں مسلسل کامیابیوں کے بعد بغیر کسی شکست کے قیادت اپنے دوستوں کے حوالے کر کے عملی سیاست کا آغاز کیا ہے۔</p>
			<p>انہوں نے کہا کہ آزاد جموں و کشمیر ایک پسماندہ علاقہ ہے اور گذشتہ 60 / 70 سال میں مختلف حکومتیں آئیں ہم اپنے اکابر کے کارہائے نمایاں پر بلاشبہ فخر کر سکتے ہیں اور ا سی کا تسلسل راجہ محمد فاروق حیدر خان برقرار رکھے ہوئے ہیں میں سالار جمہوریت سردار سکندر حیات خان کو بھی خراج تحسین پیش کرتا ہوں جو آزاد کشمیر میں گڈ گورننس کی علامت ہیں اور ہمیں ان کی راہنمائی میسر ہیں۔</p>
			<p>باغ میں صدیوں سے پسماندگی نے ڈیرے ڈالے رکھے ہیں میں سمجھتا ہوں کہ صرف میاں محمد نواز شریف کے ویژن کے مطابق ہی آزاد کشمیر کی ترقی ممکن ہو سکتی ہے اور کوئی دوسرا راستہ نہیں، ہم میاں محمد نواز شریف کے ویژن، اصولوں اور درد دل کے مطابق راجہ محمد فاروق حیدر خان کی قیادت میں ایک اچھی حکومت فراہم کریں گے۔</p>
			<p>ہم راجہ محمد فاروق حید رخان کے ہاتھ مضبو ط کریں گے تو میاں محمد نواز شریف کے ہاتھ مضبوط ہونگے اور آزاد کشمیر میں کوئی دیانت دار قیادت ہے تو وہ راجہ محمد فاروق حیدر خان ہے۔</p>
			<p>ہم نے آزاد کشمیر میں محنت کرنی ہے کیونکہ آزاد کشمیر کے لوگوں کو مسلم لیگ(ن) اور محمد نوا زشریف سے بہت توقعات وابستہ ہیں وہ سمجھتے ہیں جو تعمیر ترقی پاکستان میں ہو رہی ہے صحت، انفرا سٹریکچر اور پینے کے صاف پانی جیسی بنیاد ی ضروریات کی فراہمی کیلئے تما م تر کوششیں بروئے کار لائیں گے۔</p>
			<p>تقریب میں سابق وزیر حکومت راجہ نثار احمد خان،سردار میر اکبر خان، چوہدری رخسار، سردار طاہر انور، سردار نسیم سرفراز، راجہ افتخار ایوب، چوہدری محمد سعید،کرنل وقار، ریاض نوید بٹ ایڈووکیٹ، خاور منہاس ایڈووکیٹ، راجہ رزاق، اعجاز رضا، راجہ مقصود، سردار نوید صادق،جواد گیلانی، رابطہ سیکرٹری ذوالفقار علی ملک،سردار الطاف صدر گلف، راجہ اقبال،ظفر ملک، سردا اعجاز یوسف، ارشد نیازی،الحاج سردار محمد صدیق خان،محترمہ الماس گردیزی،محترمہ ذہینہ شائق،محترمہ تہمینہ خان، محترمہ صائقہ رحمان، محترمہ عندلیب اکبر ،سردار ظفر اقبال، راجہ عبدالحفیظ خان،سعید انقلابی، راجہ افتخار، راجہ امتیاز طاہر، خورشید عالم اور آزاد کشمیر بھر سے آئے ہوئے مسلم لیگی عہدیداران و کارکنان نے بڑی تعداد میں شرکت کی۔</p>
		</section>
	</body>
</document>
