<document>
	<meta>
		<title>اب ویزا ملا بھی تو پاکستان نہیں آؤں گا :انوپم کھیر</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/16477/</link>
			<copyright-holder>آئی بی سی اردو</copyright-holder>
		</publication>
		<num-words>203</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بھارت کے معروف اداکار انوپم کھیر جو 4 فروری کو پاکستان کے دورے پر آرہےتھے ،انھیں حکومت پاکستان نے تاحال ویزا جاری نہیں کیا جس کی وجہ سے ان کا پاکستان کا دورہ بے یقینی کا شکار ہو گیا ہے۔</p>
			<p>انوپم کھیر نے کہا کہ مجھے پاکستان نہ آنے کا بہت افسوس ہے میری خواہش تھی کہ میں پاکستان جا کر  اپنے ملک کی جانب سے خیر سگالی کا پیغام پہنچاؤں گا اور غلط فہمیوں کو دور کرنے کے لیے کردار ادا کروں گا لیکن نہ جانے کیوں حکومت پاکستان نے مجھے ویزا دینے سے انکار کر دیا بلکہ اب تک مجھے میرا پاسپورٹ بھی واپس نہیں کیا۔</p>
			<p>پاکستان فلم ٹی وی جرنلسٹس ایسوسی ایشن کے چئیرمین اور صدر سے خصوصی بات چیت کرتے ہوئے انھوں نے کہا کہ کراچی کے صحافیوں کا بے حد مشکور ہوں کہ جنھوں نے میری آمد پراستقبالیہ کا اہتمام کیا تھا،یہ میرے لیے کسی اعزاز سے کم نہیں تھا لیکن میری یہ خواہش بھی پوری نہ ہو سکی، انوپم کھیر نے کہا کہ اب میں نے فیصلہ کر لیا ہے کہ اب اگر حکومت پاکستان نے مجھے ویزا جاری بھی کر دیا تو میں پاکستان نہیں آؤں گا، لیکن اگر موقع ملا تو میں  ایسوسی ایشن کے لوگوں سے ضرور ملاقات کروں گا</p>
		</section>
	</body>
</document>
