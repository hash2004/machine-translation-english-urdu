<document>
	<meta>
		<title>برطانوی ماہرین نے کینسر کی رسولی کا پتا لگانے والا آلہ تیار کر لیا</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/9551/</link>
			<copyright-holder>آئی بی سی اردو</copyright-holder>
		</publication>
		<num-words>198</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سائنسدانوں نے پہلی مرتبہ ایک ایسا انوکھا آلہ تیار کیا ہے جسے اسٹار ٹریک جیسی سائنس فکشن فلموں میں دکھایا گیا ہے اور اس سے مریض کو چھوئے بغیر اس میں سرطانی رسولی کا پتا لگایا جا سکتا ہے۔</p>
			<p>برطانیہ کی اسٹین فورڈ یونیورسٹی کے ماہرین ڈاکٹر امین اربابیاں اور پروفیسر پیئرے خورے یعقوب کا ایجاد کردہ یہ دستی نظام ایم آر آئی اور سی ٹی اسکین سے کم خرچ اور سادہ ایکسرے سے بھی زیادہ محفوظ ہے،  یہ آلہ کچھ دیر کے لیے مائیکروویو شعاعیں خارج کرتا ہے جس سے جسم کے کسی حصے کو گرم کیا جاتا ہے اور اس دوران رسولی کا پتا لگایا جاتا ہے۔ یہ آلہ جلد کو چھوئے بغیر مطلوبہ مقام کو ایک فٹ کی دوری سے ایک ڈگری سینٹی گریڈ کے ہزارویں حصے کے برابر گرم کر کے اس کا جائزہ لیتا ہے۔</p>
			<p>درجہ حرارت میں فرق سے رسولی گرم ہو کر سکڑتی اور پھیلتی ہے جس سے الٹراساؤنڈ جیسی شعاعیں خارج ہوتی ہیں اور اس سے کینسر کی ابتدائی رسولی کی شناخت کی جا سکتی ہے۔ وجہ یہ ہے کہ رسولی جسم کے بقیہ حصے کے مقابلے میں مختلف انداز میں حرارت جذب یا خارج کرتی ہیں جسے خاص آلات سے محسوس کیا جا سکتا ہے۔</p>
		</section>
	</body>
</document>
