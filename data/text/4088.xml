<document>
	<meta>
		<title>مدینہ منورہ عظیم الشان نئے ائیر پورٹ کا افتتاح</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/4336/</link>
			<copyright-holder>آئی بی سی اردو</copyright-holder>
		</publication>
		<num-words>193</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>عبدالناصر مہمند</p>
			<p>لاہور</p>
			<p>۔ ۔ ۔</p>
			<p>پاکستان سے گورنمنٹ سکیم کے نصف حاجی براہ راست مدینہ منورہ جائیں گے</p>
			<p>خادم حرمین شریفین نے مدینہ منورہ میں ایک ارب 20 کروڑڈالر سے تعمیر ہونے والے نئے ائر پورٹ کا افتتاح کر دیا</p>
			<p>گورنمنٹ سکیم کے تحت جانے والے عازمین حج کی نصف تعداد پاکستان سے براہ راست جدہ جبکہ باقی نصف مدینہ منورہ جائے گی ۔</p>
			<p>خادم حرمین شریفین شاہ سلمان بن عبد العزیز نے گزشتہ روز مدینہ منورہ میں ایک ارب 20 کروڑڈالر کی لاگت سے تعمیر کئے جانے والے شہزادہ محمد بن عبد العزیز ائر پورٹ کا افتتاح کیا جو جدہ کے کنگ عبد العزیز انٹرنیشنل ائر پورٹ کے بعد عازمین حج و عمرہ کے سعودی عر ب میں داخلے کا سب سے بڑا راستہ ہو گا۔</p>
			<p>یہ ائر پورٹ 40 لاکھ مربع میٹرپر محیط ہے ' پہلے مرحلے میں یہاں سالانہ 80 لاکھ مسافروں کی آمدورفت کی گنجائش ہے 'دوسرے مرحلے میں یہ تعداد ایک کروڑ 80 لاکھ جبکہ تیسرے مرحلے میں چار کروڑ مسافر سالانہ ہو جائے گی۔</p>
			<p>یہ سعودی عرب میں نجی شعبے کے تعاون سے بی اوٹی کی بنیاد پر تعمیر کیا جانے والا پہلا ائر پورٹ ہے</p>
		</section>
	</body>
</document>
