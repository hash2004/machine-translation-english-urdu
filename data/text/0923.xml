<document>
	<meta>
		<title>سال 2015 وزارت مذہبی امورکی مایوس کن کارکردگی</title>
		<author>
			<name>عمر فاروق</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/14132/</link>
			<copyright-holder>آئی بی سی اردو</copyright-holder>
		</publication>
		<num-words>1997</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>سال 2015 میں وزارت مذہبی کوئی بھی بڑاکارنامہ سرانجام نہیں دینے میں ناکام ،حتی کہ اپنے اعلان کردہ اقدامات پر بھی عمل درآمد نہیں کر اس کی سال بھرکرپشن اوراقرباپروری کی خبریں منظرعام پرآتی رہیں وزیر مذہبی امور سردار یوسف نے سارا سال دعوے،اعلانات اور وعدے کرتے گزار دیا،سانحہ منیٰ سے لیکر نظام صلوتہ تک کمزوریوں نے وزارت مذہبی امور کا پیچھا نہ چھوڑا،سال دوہزارپندرہ وزارت مذہبی امور کے لیے کچھ اچھا سال ثابت نہیں ہوا</p>
			<p>حج 2015 اورسانحات</p>
			<p>حکومت نے گزشتہ سال 3584 افراد کاکوٹہ ہارڈشپ کیسسزکے لیے رکھاتھا وزارت مذہبی امور کے ذرائع کاکہناہے کہ ہارڈشپ کیسسزمیں قرعہ اندازی کے موقع پرسرکاری سکیم کے لیے اس مرتبہ 2 لاکھ 69 ہزار 368 حج درخواستیں وصول ہوئیں تھی جن میں مرد افراد کی تعداد ایک لاکھ 52 ہزار 300 سے زائد جبکہ خواتین کی تعداد ایک لاکھ 16 ہزار 939 تھی جن میں سے 71 ہزار 684 افرادکوسرکاری سکیم کے تحت حج کرناتھا حکومت نے پانچ فیصد ہارڈ کوٹہ منہا کر کے 68 ہزار 100 افراد کی قرعہ اندازی کی تھی گزشتہ سال ایک لاکھ 43 ہزار 368 حج اداکیا جن میں سے نصف سرکاری سکیم اورنصف نے پرائیویٹ سکیم کے تحت حج کی سعادت حاصل کی وزارت مذہبی امور کی سال دو ہزار پندرہ کی کارکردگی کا جائزہ لیا جائے تو معلوم ہوگا کہ وزارت اور وزیر مذہبی امور کی ترجیح اعلانات،بیانات،دعوے اور وعدے نمایاں رہے مگر عمل بہت ہی کم ہو سکا،سانحہ منی کے دوران وزارت کی کارکردگی کھل کر بے نقاب ہوئی اس واقعہ کے چار لاپتہ حاجی آج بھی لاپتہ ہیں ،شہید ہونے والوں کو معاوضہ تک نہیں مل سکا،اس سانحہ نے وزارت مذہبی امور کے دعووں کی قلعی کھول کررکھ دی اگرچہ وزارت مذہبی امورکی طرف سے یہ دعوی کیاگیاتھا کہ اس سال سستاترین حج کرایاجائے گا اورحج کے بہترین انتظامات کیے گئے ہیں مگرکرین حادثہ اورسانحہ منی کے بعد پاکستانی عازمین مارے مارے پھرتے رہے اسی طرح لاپتہ حاجیوں کے حوالے سے بھی بروقت معلومات فراہم نہیں کی جا سکیں</p>
			<p>حج مشن</p>
			<p>ہرسال کی طرح گزشتہ سال بھی حج مشن میں وزارت کے اہلکاروں نے خوب ہاتھ مارے حج مشن میں سیزنل سٹاف ،میڈیکل مشن اورخدام الحجاج کی صورت میں سات سے سوزائدافرادبھیجے جاتے ہیں مگرہرسال کی طرح گزشتہ سال بھی وزارت مذہبی امور کے اہلکاروں نے اس پرہاتھ صاف کیے اصل میں میڈیکل مشن ہویا سیزنل ڈیوٹی دینے والے سٹاف کو 120 سے 150 ریال یومیہ کے حساب سے اعزازیہ ملتا ہے من پسندلوگوں اوررشتے داروں کو حج پربھیجاگیا وزیر مذہبی امور کے پرسنل سٹاف ،حلقے کے متعددافراد نے سیزنل سٹاف اورمیڈیکل مشن سے حج کیا جس میں سرداریوسف کے پرائیویٹ سیکرٹری منصف خان ،ان کی اہلیہ کا نام قابل ذکرہے اس کے علاوہ جوائنٹ سیکرٹری ایڈمن نورزمان کی اہلیہ حلیمہ نورزمان بھی میڈیکل مشن کے کوٹے سے حج پرجانے کے حوالے سے اعتراضات سامنے آئے تھے اس کے علاوہ ہارڈ شپ کوٹہ پرسینکڑوں افرادکوحج کوٹہ پربھیجاگیا مگرابھی تک اس کی تحقیقات سامنے نہیں آئی ہیں وزیر مذہبی امورنے حج مشن میں من پسندافرادکونوازنے کے حوالے سے ایک دورکنی تحقیقاتی کمیٹی قائم کی مگر اس کمیٹی کی سفارشات تاحال منظرعام پر نہیں آسکی ہیں ا س حوالے سے وزارت کے ترجمان نورزمان کاکہناہے کہ دورکنی کمیٹی کی تحقیقات چل رہی ہیں اسی حوالے سے من پسندافرادکونوازنے ،مجاملہ ویزے فروخت کرنے ،اورلوگوں سے رقم بٹورنے پروزیرمذہبی امورنے اپنے ترجمان حافظ سجادقمرکوعہدے سے فارغ کیا مگرقائمہ کمیٹی نے برائے مذہبی امورکی طرف سے کرپشن کے دیگرذمے داران کے خلاف کاروائی کا حکم دیا مگر اس پرتاحال عمل درآمدنہیں ہو سکا ہے</p>
			<p>ڈاکٹرحلیمہ کیس</p>
			<p>وزارت مذہبی امورکی طرف سے حج میڈیکل مشن 2015 میں من پسندافرادکونوازنے ،کرپشن اورلوٹ مارثابت ہو گئی تحقیقاتی کمیٹی نے وزارت کے جوائنٹ سیکرٹری ایڈمن نورزمان کی اہلیہ مسزحلیمہ زمان سے فوری طور پر 2 لاکھ 55 ہزار 3 سوروپے وزارت مذہبی امور کے اکاؤنٹ میں جمع کروانے کا حکم دے دیے جبکہ وزیر مذہبی امور کے پرائیویٹ سیکرٹری منصف خان نے اپنی اہلیہ کی طرف سے ٹی اے ڈی اے کی مدمیں وصول کیے گئے 2 لاکھ 55 ہزارروپے قومی خزانے میں جمع کروادیئے ہیں کمیٹی کی تحقیقاتی سے ثابت ہوا ہے کہ حج میڈیکل مشن اورسیزنل سٹاف میں من پسندافرادکوحج پربھیجاگیا اس میں جوائنٹ سیکرٹری ایڈمن وزارت مذہبی امورنورزمان کی اہلیہ بھی میڈیکل مشن کے کوٹے سے حج پرگئی تھی اس حوالے سے کمیٹی نے تحقیقات کر کے جوائنٹ سیکرٹری کی اہلیہ مسزحلیمہ نورزمان کوحکم دیا ہے کہ آپ نے سعودی عرب میں تعیناتی کے دوران دولاکھ پچپن ہزارتین سوروپے جو ٹی اے ڈی اے کی مدمیں وصول کیے ہیں وہ فوری طورپرواپس وزارت مذہبی امور کے اکاؤنٹ میں جمع کروائیں سیکشن افسرطاہرجمیل کی طرف سے مسزحلیمہ نورزمان کے نام ایک نوٹیفکیشن نمبر <annotation lang="en">(F. 3 ( 1 )-2015-PW, Dated 27, november , 2015 )</annotation> مراسلہ جاری کیاگیاہے جس میں کہاگیاہے کہ مسزحلیمہ زمان جونرم ہسپتال کی ڈسپنسرہیں انہیں وزارت کیڈکی تجویزپرممبرحج مشن 2015ء منتخب کیا گیا تھا جن کی ذمے داریوں میں حج آپریشن کے دوران فلاحی خدمات سرانجام دیناشامل تھا حج آپریشن 2015 کے دوران حج میڈیکل مشن کے ڈائریکٹرنے واضح طورپرکہاکہ مسزحلیمہ زمان ٹیکنیشن ہیں اورحج میڈیکل مشن کوٹیکنیشن کی ضرورت نہیں ہے لہذا اسے فوری طورپرواپس کر کے متبادل ڈاکٹریانرس بھیجی جائے اس سارے واقعہ کی تحقیقات کر کے مجازاتھارٹی نے فیصلہ کیا ہے کہ مسزحلیمہ زمان سے فوری طور پر 2 لاکھ 55 ہزار 3 سوروپے وصول کیے جائیں اس لیے مسزحلیمہ زمان کوہدایت کی جاتی ہے کہ وہ مذکورہ رقم فوری طورپروزارت مذہبی امور کے اکاؤنٹ میں جمع کروائیں مگرجوائنٹ سیکرٹری ایڈمن نورزمان یہ رقم جمع کرانے سے انکاری ہیں</p>
			<p>نظام صلوۃ</p>
			<p>اس کے علاوہ وزارت مذہبی امورکی طرف سے ایک خوش آئنداعلان اس وقت سامنے آیا جب یکم مئی کو فیصل مسجد میں امام کعبہ کی موجودگی میں صدر مملکت نے اسلام آباد میں نظام صلوت کا اعلان کیا اس اعلان سے قبل علماء پر مشتمل ایک صلوۃ کمیٹی قائم کی گئی جس نے یکساں نمازوں کے حوالے سے ایک کیلنڈربھی مرتب کیا مگر اس اعلان پروفاقی دارالحکومت میں مکمل طورپرعمل درآمدنہیں ہوسکاصرف جزوی عمل درآمدہواہے اس نظام کو ملک بھر میں نافذ کراناتو دور کی بات اسلام آباد میں بھی جزوی حد تک عمل ہو سکا ہے وزیر مذہبی امورنے اس حوالے سے جب یہ رپورٹ پیش کی گئی کہ اس نظام پرجزوی عمل درآمدہورہاہے تو انہوں نے متعلقہ حکام کو اس کی خامیاں دورکرنے کاکہاجس پرصلوۃ کمیٹی اوروزارت کے حکام نے یکساں نمازوں کے لیے ایک نیاکیلنڈرتیاراوراسلام آبادکی ساڑھے نوسوسے زائدمساجدمیں دوبارہ تقسیم کیا گیا اورعمل درآمدکے لیے مختلف کمیٹیاں بھی قائم کی گئیں تاجراوردیگرافرادبھی اس حوالے سے مشاورت میں شامل کیے گئے مگرآٹھ ماہ میں اس نظام پرعمل درآمدنہیں ہو سکا ہے جب کہ دوسری طرف اس کام پرلاکھوں روپے خرچ کیے جا چکے ہیں وزارت مذہبی امور کے حکام کادعوی ہے کہ جلدپنچاب میں بھی اس نظام پرعمل درآمدشروع ہو جائے گا</p>
			<p>قومی امن کمیٹی بین المذاہب ہم آہنگی</p>
			<p>اس کے علاوہ وزارت مذہبی امورنے بین المذاہب ہم آہنگی کے نام سے ایک قومی کمیٹی بھی قائم کی مگر اس کمیٹی کا یہ حال ہے کہ اس کا ایک اجلاس بھی منعقدنہیں ہو سکا ہے اس کمیٹی سے قبل چاروں صوبوں ،کشمیراورگلگت میں بین المذاہب کانفرنسیں بھی منعقدکی گئیں ان کانفرنسوں کامقصدفرقہ وارانہ ہم آہنگی کاقیام تھا مگر اس مقصدکے لیے قائم کی گئی کمیٹی توقائم ہوئی مگرکام نہیں کر سکی ذرائع کا یہ کہنا ہے کہ کمیٹی میں من پسنداورپسندیدہ افرادکوشامل کیاگیاہے جس کی وجہ سے اس کمیٹی کاپہلااجلاس بھی نہیں بلایاجارہاہے</p>
			<p>رویت ہلال کامسئلہ</p>
			<p>وزارت مذہبی اموررویت ہلال کے مسئلے پر بھی قوم کومتفق نہیں کر سکی یہ مسئلہ بھی گزشتہ سال اپنے عروج پررہا ملک میں دوعیدیں اورالگ الگ روزوں کارواج بھی گزشتہ سالوں کی طرح برقراررہا رویت ہلال کے مسئلے پراختلافات کی وجہ سے یہ مسئلہ زورپکڑگیا کہ رویت ہلال کمیٹی کی ازسرنوتشکیل دی جائے اس حوالے سے چیئرمین سینٹ رضا ربانی نے رولنگ دی کہ پندرہ نومبر 2015 سے قبل رویٹ ہلال کی تشکیل نوکی جائے مگروزارت مذہبی امورنے یہ کہہ کرجان چھڑالی کہ اٹھارہویں ترمیم کے بعد یہ معاملہ بھی صوبوں کے پاس چلاگیاہے اس لیے ہم کچھ نہیں کر سکتے رویت ہلال کا معاملہ جوں کاتوں برقرارہے رویت ہلال کمیٹی کے چیئرمین مفتی منیب الرحمن اس عہد ے پر 14 سال سے فائزہیں کمیٹی کے 26 ممبران ہیں جس میں 11 ممبران کا تعلق سندھ سے ، 8 ممبران کا تعلق پنجاب سے ، 3 ممبران بلوچستان سے اور 2 ممبران حا ل ہی میں خیبر پختونخواہ سے مقررکئے گئے ہیں جبکہ کمیٹی میں 2 ٹیکنیکل ممبرا ن شامل ہیں ۔قومی اسمبلی کے 1974 میں قرار داد کے تحت وفاقی وزیر مذہبی امور کو مرکزی روئت ہلال کمیٹی کے اراکین کی نامزدگی کا اختیار دیا گیا اور چیئرمین کا عہدہ تین سالوں کے لئے دیا جائے گا کمیٹی کے موجودہ چیئرمین کا تقرر ستمبر 2001ء میں کیا گیا تھا اور اس کے بعد دوبارہ چیئرمین کا انتخاب نہیں کیا گیا ہے ۔ کمیٹی میں تمام مکاتب فکر کے علمائے کرام کو شامل کیا جاتا ہے</p>
			<p>مذہبی اموردفترمنتقلی</p>
			<p>گزشتہ سال وزارت مذہبی امور کے دفترکی منتقلی کی منظوری بھی ہوئی اوریوں نئے سال میں وزارت کامیلوڈی میں قائم دفترریڈزون میں منتقل کردیاجائے گا اس حوالے سے وزارت مذہبی امور کے میلوڈی میں قائم دفترکو ریڈزون میں واقع ایکیوٹرسٹ آف پاکستان کی مہنگی ترین عمارت میں منتقلی کے لیے وزارت خزانہ نے منظوری دی وزارت مذہبی امورکانیادفترسرکاری خزانے کو 27 لاکھ 92 ہزار 625 روپے ماہانہ میں پڑے گا یہ منظوری تین سال کے لیے دی گئی ہ وزارت خزانہ نے یہ اقدام وزارت مذہبی امورکی طرف سے لکھے گئے لیٹرنمبر <annotation lang="en">O.M.NO. 212001</annotation> \ <annotation lang="en">Gen.dated 11.NOvember. 2015</annotation> کے جواب میں لکھا ہے ڈپٹی فنانشنل ایڈوائزرمحمدشفیع اعوان کے دستخطوں سے جاری لیٹرنمبر <annotation lang="en">F A S Orgn.U.O.NO. 863 'DFA RA / 2015 DATED 18 / 12 / 2015</annotation> ٍْمیں یہ منظوری دی گئی ہے جس میں کہاگیاہے کہ وزارت مذہبی امور کے نئے دفترکے لیے مختص کورڈ ایریا 52359 مربع فٹ ہے جس میں سے دفتری استعمال کے لیے 49191 مربع فٹ اورجبکہ دفترکے باہرکامن ایریاکے لیے 3168 مربع فٹ ہے دفتری استعمال کے لیے ایریاکاکرایہ 55 روپے مربع فٹ کے اعتبار سے کرایہ اداکیاجائے گا جبکہ کامن ایریاکاکرایہ 27. 50 روپے مربع فٹ کے اعتبار سے ہوگا واضح رہے کہ وزارت مذہبی امور کے موجود دفترکاکرایہ 22 روپے مربع فٹ کے اعتبار سے دیاجاتاہے جونئے دفترسے 120 فی صدسستااورعام آدمی کی پہنچ میں تھا نئے دفترکے لیے ایکیوٹرسٹ آف پاکستان (متروکہ وقف املاک بورڈ)کی فیڈرل پبلک سروس کمیشن کے نزدیک عمارت کاانتخاب کیاگیاہے واضح رہے کہ یہ عمارت وزارت مذہبی امور کے لیے ہی بنائی گئی تھی مگروزارت مذہبی اموراس وقت رقم کی ادائیگی نہیں کر سکی تھی اس وجہ سے یہ عمارت وزارت حاصل نہیں کر سکی تھی بعد میں یہ عمارت متروکہ وقف املاک نے حاصل کرلی تھی جس میں اس وقت وزارت انفارمیشن ٹیکنالوی ،سائنس ٹیکنالوجی ،پی ایف یوجے سمیت مختلف محکموں کے سرکاری وپرائیویٹ دفاترقائم ہیں یہ عمارت ریڈزون میں واقع ہے جہاں عام آدمی توکیاپرندہ بھی پر نہیں مارسکتا عمارت کے قریب فائیوسٹارہوٹل ،پی ٹی وی ہاؤس سمیت بلوچستان ہاؤس سمیت اہم عمارتیں واقع ہیں جس کی وجہ سے ہروقت سیکورٹی ہائی الرٹ رہتی ہے جہاں عام آدمی کاپہنچنا مشکل ہے وزارت مذہبی امورکادفتر 1974 / 75 سے موجودہ بلڈنگ میں قائم ہے 1998 / 99 میں جب پرویز مشرف نے مارشل لاء لگایاتھا تووزارت مذہبی امور کے کچھ ڈیپارٹمنٹ سٹیٹ بنک کی عمار ت میں منتقل کیے گئے تھے جو کہ دو سال تک اس عمارت میں کام کرتے رہے مگربعدازاں واپس میلوڈی میں منتقل کر دیئے اسی طرح 2009 / 10 میں سابق وزیر مذہبی امورحامدسعیدکاظمی پرقاتلانہ حملے کے بعد دفترکوسیکرٹریٹ میں منتقل کرنے کا فیصلہ کیا تھا مگر اس وقت مناسب دفترنہ ملنے کی وجہ سے دفترمنتقل نہیں ہوسکاتھا وزارت مذہبی امورکادفترریڈزون میں منتقل کرنے کی وجہ سے عام افراد اورعازمین کی مشکلات میں اضافہ ہو جائے گا کیوں کہ حج سیزن میں حاجیوں کی بڑی تعدادوزارت کارخ کرتی ہے اور اپنے مسائل حل کرواتی ہے ریڈزون میں پبلک ٹرانسپورٹ نہ ہونے اورسخت سیکورٹی کی وجہ سے ان عازمین کی مشکلات میں اضافہ ہو جائے گا جوملک کے دوردرازعلاقوں سے وزارت کارخ کرتے ہیں</p>
			<p>،وزیر مذہبی امور سردار یوسف جب بھی بولے وزارت کی شاندار کارکردگی بیان کرتے نظر آئے جس میں ان کی ہمیشہ دلیل یہ رہی کہ پی پی پی دور سے ان کی وزارت بہتر ہے ۔سینٹ کے رکن کامل علی آغا کا کہنا ہے کہ کیا وزارت کی یہ کارکردگی ہے کہ وہ حاجیوں کا سامان بھی سعودی عرب چھوڑ آئے ۔۔سینٹ کی قائمہ کمیٹی برائے مذہبی امور کے چیئرمین سینیٹر حافظ حمد اللہ وزارت میں اقربا پروری کے کچھ واقعات کی تصدیق کے باوجود کہتے ہیں کہ پھر بھی ماضی سے وزارت کی کارکردگی بہتر ہی رہی ہے۔</p>
		</section>
	</body>
</document>
