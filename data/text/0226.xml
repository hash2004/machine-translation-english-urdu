<document>
	<meta>
		<title>سندھ میں ایڈز تیزی سے پھیلنے لگا، مریضوں کی تعداد 45 ہزار ہو گئی</title>
		<author>
			<name>آئی بی سی ارو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/10922/</link>
			<copyright-holder>آئی بی سی اردو</copyright-holder>
		</publication>
		<num-words>249</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پاکستان میں ایک لاکھ 30 ہزارافرادایچ آئی وی ایڈزوائرس کا شکارہیں، ایک سال کے دوران سندھ میں ایچ آئی وی وائرس کے مریضوں میں تیزی سے اضافہ ہوا ہے۔</p>
			<p>سندھ ایڈزکنٹرول پروگرام کے اعدادوشمار کے مطابق سندھ میں مجموعی طور پر 45 ہزار افراد ایڈز وائرس سے متاثر ہیں ان میں ایڈزکنٹرول پروگرام کے تحت 4 ہزار 747 مریضوں کو رجسٹرڈ کیا گیا ہے جن کا علاج جاری ہے، اعدادوشمار کے مطابق کراچی سمیت سندھ میں رواں سال ایڈزوائرس کے مریضوں میں 7 فیصد اضافہ ہوا ہے جوایک خطرناک علامت ہے، سندھ ایڈز کنٹرول پروگرام کے سربراہ ڈاکٹر یونس چاچڑ نے ایکسپریس کو بتایا کہ سندھ میں 16 ہزار افراد انجکشن کے ذریعے نشہ کرتے ہیں، 6 ہزار 742 میل سیکس ورکرز، 9 ہزار 69 خواجہ سرااورفی میل سیکس ورکز کی بھی بڑی تعداد موجود ہے جن کی وجہ سے ایڈز تیزی سے پھیل رہا ہے۔</p>
			<p>ایڈز کنٹرول پروگرام کے تحت 9 ہزار 107 متاثرہ افراد کا علاج جاری ہے، کراچی کے حوالے سے انھوں نے بتایا کہ کراچی میں میل سیکس ورکرز، خواجہ سرااورفی میل سیکس ورکرز ایچ آئی وی ایڈ وائرس کے پھیلاؤکا سبب بن رہے ہیں، ایک ہی سرنج کے ذریعے نشہ کرنے اورجنسی بے راہ وری سے بھی وائرس تیزی سے پھیلتا ہے،ان کاکہناتھاکہ یکم دسمبرکو پاکستان سمیت دنیا بھر میں ایڈز کا عالمی دن منایاجائیگا اس دن کی مناسبت سے جمعرات کو سندھ ایڈز کنٹرول پروگرام کے تحت میڈیا آگاہی ورکشاپ بھی منعقد کیا گیا تھا جس میں اس مرض کی علامات کے بارے میں آگاہی فراہم کی گئی۔</p>
		</section>
	</body>
</document>
