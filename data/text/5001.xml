<document>
	<meta>
		<title>ریہام بیڈروم میں عمران کے پالتوکتوں کے آنےکی مخالف تھیں</title>
		<author>
			<name>آئی بی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/9138/</link>
			<copyright-holder>آئی بی سی اردو</copyright-holder>
		</publication>
		<num-words>317</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>برطانوی اخبارنےدعویٰ کیاہےکہ ریہام نےعمران خان کی زندگی جہنم بنادی تھی ،اختلافات اس حد تک تھے کہ ریہام بیڈروم میں عمران خان کےپالتوکتوں کےآنےکےبھی خلاف تھیں۔</p>
			<p>عمران خان نے ریہام کو ایس ایم ایس کے ذریعے طلاق دی تھی ۔برطانوی اخبارڈیلی میل نے خاندانی اور قریبی ذرائع کے حوالے سے اپنی رپورٹ میں کہا ہے کہ ریہام نے عمران خان کی زندگی دوزخ بنادی تھی۔ 62 برس کےعمران خان اور 42 برس کی ریہام کے درمیان کئی معاملوں پرتلخیاں رہیں ۔</p>
			<p>بنی گالامیں گھرسےمتعلق ریہام نےاہم تبدیلی یہ کی تھی کہ عمران خان کے پالتوکتوں کا کمرے میں داخلہ بندکردیاتھا۔ اورعمران خان کی جانب سے روکے جانے کے باوجود کتوں کو گھرسےباہرکمرے میں منتقل کر دیا تھاجس پرعمران خان کوشدید ناگواری تھی۔</p>
			<p>گھر میں بھی تبدیلیاں بھی کی گئیں تاکہ ریہام کی چھوٹی بیٹی ساتھ رہ سکےاور بڑی بیٹی اوربیٹاآجا سکیں۔ریہام کےرشتہ دارجب چاہتے،بنی گالاآتے جبکہ عمران خان کےبھانجوں کےآنےجانے پرروک ٹوک تھی۔ریہام کو اس بات پراعتراض تھا کہ عمران خان کاسابقہ اہلیہ جمائماگولڈاسمتھ سے قریبی تعلق تاحال کیوں قائم ہے۔</p>
			<p>اخبارکےمطابق ریہام کی جانب سے سیاست میں مرکزی کرداراداکرنےکی خواہش بھی تشویش کا باعث تھی۔ نوبت یہ آگئی تھی کہ عمران خان کو اپنے مالی معاونین اور پارٹی کےوفاداروں کی بغاوت کاسامناہوگیاتھا۔ اور یہ بھی کہ ریہام کے کھانے،پکانےاورپہننےسےمتعلق چیزوں میں عوام کی دلچسپی عمران خان کے سیاسی پیغام کوآگےبڑھانے میں حائل ہو رہی تھی۔ ریہام سے متعلق باتیں عمران خان کی خبروں کو بھی پیچھےچھوڑدیتی تھیں۔ ریہام کی ڈاکٹراعجاز سے طلاق کی وجوہات بھی پاکستانی معاشرےمیں اچھی نظرسےنہیں دیکھی گئیں۔</p>
			<p>اخبارکے مطابق عمران خان نے میں تمھیں طلاق دیتاہوں تین بارلکھ کرریہام خان کوپہلےمیسج بھیجا اور پھر مختصر ای میل کی۔ریہام خان کو یہ میسج اس وقت ملا جب انہوں نے برمنگھم ائرپورٹ پرلینڈکیا۔اسکےساتھ ہی عمران خان کے چیف آف اسٹاف نے کنفرمیشن کےلیےکال بھی کی۔ انتہائی پریشان ریہام برمنگھم سےلندن پہنچیں جہاں عمران خان کے قابل اعتماددوست زلفی بخاری نے ان سے ہوٹل میں 3 گھنٹےملاقات کی ۔</p>
			<p>دعویٰ کیاگیاہےکہ مالی امور سے متعلق یہ مذاکرات اب بھی جاری ہیں</p>
		</section>
	</body>
</document>
