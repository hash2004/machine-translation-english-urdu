<document>
	<meta>
		<title>قانونی سقم دور کر کے بلدیاتی انتخابات کا نیا شیڈول جاری کیا جائے ۔ سپریم کورٹ</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/4559/</link>
			<copyright-holder>آئی بی سی اردو</copyright-holder>
		</publication>
		<num-words>536</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>زارا قاضی</p>
			<p>اسلام آباد</p>
			<p>۔ ۔ ۔</p>
			<p>کمیشن کا انتخابی شیڈول مسترد کرتے ہوئے نیا شیڈول مانگ لیا ،عدالت عظمی کا کہنا تھا کہ حکومت بلدیاتی انتخابات کے حوالہ سے قانون سازی بھی مکمل کرے</p>
			<p>جسٹس جواد ایس خواجہ کی سربراہی میں تین رکنی بنچ نے کیس کی سماعت کی ،حکومت کی طرف سے واضح جواب نہ ملنے پر جسٹس جواد ایس خواجہ نے ریمارکس میں کہا کہ آج اسلام آباد میں بلدیاتی انتخابات کے معاملہ پر دو ٹوک بات ہو گی ۔</p>
			<p>انہوں نے تین سوال اٹھائے اور پوچھا کہ کیا اسلام آباد کے شہریوں کو اپنے نمائندے منتخب کرنے کا حق نہیں ،</p>
			<p>ہمارا دوسرا سوال یہ ہے کہ پورے ملک میں لوگ مقامی حکومتوں کے نظام سے مستفید ہوں گے اسلام آباد کے شہری محروم کیوں رہیں ،</p>
			<p>بتایا جائے کہ 25 جولائی کو اسلام آباد بلدیاتی انختابات نہیں ہوں گے تو وجہ بتائی جائے پارلیمنٹ کی ترجیحات میں دوسرے بل تو شامل ہیں بلدیاتی انختابات کا بل نہیں ،بتادیں قومی اسمبلی سے بل پاس ہوئے چار ماہ گزر گئے اب تک کیا ہوا ۔</p>
			<p>ایڈیشنل اٹارنی جنرل عامر رحمان نے کہا کہ قومی اسمبلی نے مارچ میں بلدیاتی انتخابات کا بل منظور کیا ،جسٹس جواد نے ریمارکس دیئے کہ ہمیں بتایا گیا ہے کہ بنائے گئے قانون میں بھی سقم ہے ،سینٹ نے ترامیم منظور کیں تو بل دوبارہ قومی اسمبلی میں جائے گا ،پارلیمنٹ سے نہیں پوچھ سکتے لیکن حکومت سے تو پوچھ سکتے ہیں کہ اب تک کیا کیا ،</p>
			<p>ایڈیشنل اٹارنی جنرل نے کہا کہ ستائیس جولائی کو قومی اسمبلی کا اجلاس شیڈول ہے ، بل میں بہت سی کلریکل غلطیاں ہیں جسٹس عظمت سعید نے کہا کہ قانون میں نقائص کا جواب ہمیں نہیں اسلام آباد کے شہریوں کو دیں ہم کوئی ہدایت نہیں دیں گے، خود فیصلہ کریں اور عوام کا سامنا کریں ۔</p>
			<p>درخواست گزار ظفر علی شاہ نے کہا کہ اسلام آباد میں بااثر بیوروکریٹس ہیں جو الیکشن نہیں ہونے دیتے،</p>
			<p>جسٹس جواد نے کہا کہ اسلام آباد کے لوگ اچھوت نہیں کہ انھیں حقوق نہ مل سکیں</p>
			<p>انتخابات کرانے ہیں یا نہیں حکومت سے ہدایت لیکر بتائیں، الیکشن تو اسلام آباد میں ہر صورت ہوں گے، ایک بار غلطی کرلی دوبارہ نہیں کریں گے</p>
			<p>عدالتی مہلت کے دوران اٹارنی جنرل آفس میں حکومتی ٹیم کی مشاورت ہوئی جس میں سیکرٹری داخلہ ،سیکرٹری قانون ،مشیر قانون اشتر اوصاف شریک نے شرکت کی</p>
			<p>اجلاس میں فیصلہ کیا گیا بلدیاتی انتخابات کرانا ہمارا نہیں الیکشن کمیشن کا کام ہے ،فیصلہ کیا گیا کہ عدالت کو بتایا جائے گا کہ بلدیاتی انختابات کے حوالہ سے بل پارلیمنٹ نے منظور کرنا ہے اور یہ منظوری کے عمل میں ہے جبکہ حکومت نے قومی اسمبلی کا اجلاس بھی طلب کر رکھا ہے جو ترمیم کے ساتھ بل دوبارہ منظور کرے گی</p>
			<p>حکومت نے واضح موقف اختیار کرتے ہوئے کہا ہے کہ بغیر قانون کے انتخابات کیسے ہو سکتے ہیں ،اجلاس کے بعد حکومتی ٹیم نے چیمبر میں اپنا جواب جمع کرادیا جس کے بعد عدالت نے اسلام آباد میں 25 جولائی کو بلدیاتی انتخابات کرانے کا الیکشن کمیشن کا جاری کردہ شیڈول مسترد کرتے ہوئے نیا شیڈول طلب کر لیا</p>
			<p>سماعت تین اگست تک ملتوی کرتے ہوئے حکومت کو ہدایت بھی کی ہے کہ وہ اس حوالہ سے قانون سازی جلد مکمل کرے</p>
		</section>
	</body>
</document>
