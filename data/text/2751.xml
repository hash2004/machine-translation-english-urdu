<document>
	<meta>
		<title>اسرائیل:  جیل سے 12 سالہ فلسطینی بچی رہا</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/23780/</link>
			<copyright-holder>آئی بی سی اردو</copyright-holder>
		</publication>
		<num-words>227</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>طولكرم: اسرائیل نے 12 سالہ فلسطینی بچی دیما الواوی کو تقریباً دو ماہ بعد جیل سے رہا کر دیا گیا۔</p>
			<p>انہیں اسکول کا یونیفارم پہنے 9 فروری کو مقبوضہ مغربی کنارے سے چاقو کے ساتھ یہودی آبادی والے علاقے سے گرفتار کیا گیا تھا۔</p>
			<p>خبر رساں ادارے اے ایف پی کے فوٹوگرافر کے مطابق واوی کو مغربی کنارے کے علاقے طولکرم کراسنگ پوائنٹ پر فلیسطینی حکام کے حوالے کر دیا گیا ہے۔</p>
			<p>انہیں رہائی کے بعد اپنے گھر والوں کے ساتھ ہیبرون میں واقع اپنے گھر سفر کرنا تھا۔</p>
			<p>فلسطینیوں کی جانب سے چاقو کے حملوں یا مبینہ طور پر جان بوجھ کر کیے گئے گاڑی کے حادثات میں 28 اسرائیلی ہلاک ہو چکے ہیں۔</p>
			<p>تاہم اسی دورانیے میں 201 فلسطینی بھی مارے گئے جن پر حملہ کرنے کی کوشش کا الزام تھا۔</p>
			<p>ان کے وکیل طارق برگھوت نے فیس بک پر ایک پوسٹ میں کہا کہ واوی کم عمر ترین فلسطینی ہیں جنہیں جیل بھیجا گیا۔</p>
			<p>انہوں نے کہا کہ واوی کی دفاعی ٹیم نے اسرائیلی فوجی عدالت سے ان کی رہائی کی درخواست کی جسے قبول کر لیا گیا۔</p>
			<p>اقوام متحدہ کی ایجنسی یونیسیف کے مطابق اسرائیلی فوجی قوانین کے تحت 12 سال کے بچے کو بھی سزا دی جا سکتی ہے ۔</p>
			<p>اسرائیل کی جیلوں میں اس وقت 450 کم عمر افراد سزا کاٹر رہے ہیں جن میں سے 100 کے قریب 16 سال سے بھی کم عمر ہیں۔</p>
		</section>
	</body>
</document>
