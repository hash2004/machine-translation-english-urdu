<document>
	<meta>
		<title>اہلسنت والجماعت کے صدر علامہ اورنگزیب فاروقی اڈیالہ جیل سے رہا ہو گئے</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/19434/</link>
			<copyright-holder>آئی بی سی اردو</copyright-holder>
		</publication>
		<num-words>175</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اہل سنت والجماعت کے مرکزی صدر مولانا اورنگزیب فاروقی کی مذہبی منافرت کے مقدمہ میں ضمانت منظور کر لی گئی اور انہیں اڈیالہ جیل سے رہا کر دیا گیا ہے۔</p>
			<p>مولانا اورنگزیب فاروقی کی جانب سے ایک ایک لاکھ روپے کے دو ضمانتی مچلکے عدالت داخل کرائے گئے جس کے بعد رہائی کی روبکار جاری کی گئی۔</p>
			<p>تفصیلات کے مطابق علامہ اورنگزیب فاروقی کی ضمانت انسداد دہشتگردی عدالت کے جج آصف مجید اعوان نے منظور کی،</p>
			<p>انہوں نے حکم دیا گیا کہ اگر ملزم پر کوئی اور مقدمہ نہیں ہے تو انہیں  رہا کر دیا جائے۔</p>
			<p>مولانا اورنگزیب فاروقی کو گزشتہ سال محکمہ انسداد دہشتگردی نے ٹیکسلا سے مذہبی منافرت پر مبنی تقریر کے الزام میں گرفتار کیا  تھا،</p>
			<p>رہائی کے بعد جیل کے باہر اہلسنت والجماعت کے کارکنا ن سے گفت گو کر تے ہوئے علامہ اورنگ زیب فاروقی نے کہا کہ عدالت میں ان پر کسی قسم کا کوئی مقدمہ ثابت نہیں ہو سکا ، وہ پر امن شہری ہیں اور ریاست پاکستان کے قانون اور آئین کے مطابق کام کر رہے ہیں ۔</p>
		</section>
	</body>
</document>
