<document>
	<meta>
		<title>اپیکس کمیٹی کے ہنگامی اجلاس میں کراچی کو ہر قیمت جرائم اوردہشتگردی سے پاک شہر بنانے پر اتفاق</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/4828/</link>
			<copyright-holder>آئی بی سی اردو</copyright-holder>
		</publication>
		<num-words>144</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>وزیر اعلیٰ ہاؤس کراچی میں وزیر اعلیٰ قائم علی شاہ کی زیر صدارت صوبائی اپیکس کمیٹی کے اجلاس میں گورنرسندھ ڈاکٹرعشرت العباد خان، چیف سیکریٹری سندھ صدیق میمن، سیکریٹری داخلہ مختار سومرو، کورکمانڈرکراچی لیفٹیننٹ جنرل نوید مختار، ڈی جی رینجرز میجر جنرل بلا ل اکبر، آئی جی سندھ غلام حیدرجمالی، قانون نافذ کرنے والے اداروں اور انٹیلی جنس اداروں کے افسران سمیت دیگر حکام نے شرکت کی ۔</p>
			<p>ذرائع کے مطابق اجلاس میں طے کیا گیا کہ دہشتگردوں کے خلاف آپریشن کو منطقی انجام تک پہنچایا جائے گا،جبکہ کراچی کوہر قیمت پرجرائم اوردہشتگردی سے پاک شہر بنایا جائے گا۔</p>
			<p>اجلاس میں اتفاق کیا گیا کہ قومی ایکشن پلان پرعملدرآمد میں سستی سے جرائم پیشہ افراد کے خلاف کارروائی متاثرہورہی ہے۔</p>
			<p>اجلاس میں دہشت گردوں، ان کے معاونین اور مالی معاونت کرنے والوں کے خلاف جاری کارروائیوں کومزید موثر بنانے کی حکمت عملی بھی طے کی گئی۔</p>
		</section>
	</body>
</document>
