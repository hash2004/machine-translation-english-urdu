<document>
	<meta>
		<title>اردو مصنفین اور تحریکِ اتحادِ اسلامی (مولوی عبدالحق کی ایک نادر تحریر)</title>
		<author>
			<name>خالد امین</name>
			<gender>Male</gender>
		</author>
		<publication>
			<name>Bunyad, Volume 4</name>
			<year>2013</year>
			<city>Lahore</city>
			<link>https://gcll.lums.edu.pk/sites/default/files/7_khalid_amin_bunyad_2013.pdf</link>
			<copyright-holder>Gurmani Centre for Languages and Literature, Lahore University of Management Sciences</copyright-holder>
		</publication>
		<num-words>1285</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>مولوی عبدا لحق (۱۸۷۰ئ-۱۹۶۱ئ) اردو کے بڑے محقق، نقا د، خا کہ نگار اور خطبہ و مقدمہ نگار تھے۔ انھوں نے اردو کی ادبی تاریخ کے کئی گم نام گوشوں کو حیات جاوداں عطا کی۔ سر سید (۱۸۱۷ئ-۱۸۹۸ئ) وحالی (۱۸۳۷ئ-۱۹۱۴ئ) کی قائم کردہ نثری روایت کو عبدالحق نے ایک نئی تازگی عطا کی۔ ان کی نثر نہایت سادہ، دلکش، بامعنی ہے۔ مگر کچھ مضامین ایسے بھی ہیں جو کم یاب رسائل میں ہونے کے باعث مولوی عبدالحق کی مرتبہ کتابوں میں شامل نہیں ہیں، جیسے مولو یصاحب نے علی گڑھ منتھلی میں ایک مضمون ”ختنے کی تاریخ اور اس کے فوائد“ پر جون ۱۹۰۵ئ میں تحریر کیا تھا۔ اسی طرح مولوی عبدالحق کا ایک نادر مضمون ”مصطفی کامل پاشا“ جو رسالہ دکن ریویو میں ۱۹۰۸ئ میں شائع ہوا تھا تاحال غیر مدون اور غیر معروف ہے۔</p>
			<p>یہ مضمون ایک خاص پس منظر میں لکھا گیا تھا۔ انیسویں صدی کے وسط میں عالم اسلام کو یورپی طاقتوں کی جارحیت کا سامنا کرنا پڑا، اور بیشتر اسلامی ممالک یورپی طاقتوں کی نوآبادیات میں تبدیل ہو کررہ گئے۔ اس صورتحال میں عالم اسلام کو ایک مرکز پر متحد کرنے کے لیے سلطنتِ عثمانیہ اور عالم اسلام کے سر کردہ رہنمایانِ کرام نے، جن میں جمال الدین افغا نی (۱۸۳۸ئ-۱۸۹۷ئ) پیش پیش تھے، ایک تحریک برپا کی جسے ”تحریکِ اتحادِ اسلامی“ کا نام دیا گیا ہے۔ اس کے اہم مقاصد میں یہ بات شامل تھی کہ تمام مسلم ممالک اپنی آواز کو دنیا کے سامنے مشترکہ طور پر پیش کریں تاکہ ان پر کی جانے والی جارحیت کا مداوا کیا جا سکے۔</p>
			<p>ہندوستانی مسلمان بھی برطانیہ کی نوآبادیات کا حصہ تھے لہٰذا اس خطے میں بھی اس تحریک کے پنپنے اور پھلنے پھولنے کے امکانات بےپناہ تھے اور ان امکانات کو پروان چڑھانے کے لیے جمال الدین افغانی نے ہندوستان کی سرزمین کا بھی انتخاب کیا اور تحریک اتحاد اسلامی کے تعلق سے حیدرآباد دکن میں کئی لیکچر دیے، جس کے خاطر خواہ اثرات ہندوستان کے علمی و ادبی حلقوں میں دیکھے جا سکتے ہیں۔ اس تحریک کے حوالے سے کئی علمی اور ادبی مضامین بھی منصہ شہود پر آئے۔ اردو کے ادیبوں نے یورپ کی جارحانہ پالیسی کا جائزہ لیا، اور اس وقت کی بڑی علمی و ادبی شخصیات پر مضامین لکھے گئے۔ خصوصاًــــجمال الدین افغانی (۹؍۱۸۳۸۔۱۸۹۷)، مصطفی کمال پاشا (۱۸۸۱-۱۹۳۸ئ)، سلطان عبدالحمید (۱۸۴۲-۱۹۱۸ئ)، مصطفیٰ کامل پاشا (۱۸۷۴-۱۹۰۸ئ) وغیرہ پر اردو زبان میں سوانحی مضامین کی کثرت نظر آتی ہے۔ مولوی انشائ اللہ خان (۱۸۷۰ئ-۱۹۲۸ئ) نے حمیدیہ سٹیم پریس لاہور سے جس کے وہ خود بانی بھی تھے، اور ایک اخبار وطن بھی نکالتے تھے، ”تحریک اتحاد اسلامی“ سے وابستہ شخصیات اور ان کے کاموں کو نمایاں انداز میں شائع کیا۔ عربی زبان میں محمد علی پاشا (۱۷۶۹ئ-۱۸۴۹ئ) پر نسیب آفندی نے ناول لکھا، اس کا ترجمہ کروا کے انھوں نے اپنے پریس سے شائع کروایا، مگر اس پر تاریخ اشاعت موجود نہیں۔ علاوہ ازیں ایک اہم کتاب کا ترجمہ سلطان عبدالحمید (۱۸۴۲ئ-۱۹۱۸ئ) کے حوالے سے مولوی انشائ اللہ خان نے خود کیا ہے۔ مولوی صاحب کے بقول یہ کتاب ایک یورپی شہزادی این ڈی لوسگنان <annotation lang="en">(Anne de Losignan)</annotation> نے سلطنت عثمانیہ میں کئی برس رہنے کے بعد ۱۸۸۸ئ میں تصنیف کی تھی۔ اس کتاب میں سلطان عبدالحمید کے عہد حکومت کے پہلے بارہ برسوں کے حالات درج ہیں۔ اس کا مطالعہ یورپ اور ترکی کے پیچیدہ معاملات کی تفہیم کے لیے بنیادی ماخذ ہے۔ مولوی انشائ اللہ خان نے اس کتاب میں ترجمہ کے علاوہ حواشی و تعلیقات کا اضافہ بھی کیا ہے۔ یہ کتاب سلطان کی زندگی اور برطانیہ کے ترکی کے ساتھ تناقضات کا صحیح منظر پیش کرتی ہے۔ مولوی انشأ اللہ خان نے اس کتاب کے علاوہ بھی ترکی اور ”تحریک اتحاد اسلامی“ کے تعلق سے کئی اہم کتابوں کا ترجمہ اور کئی کتابوں کو مرتب بھی کیا ہے ان میں ایک ترک کا روزنامچہ، واقعات روم، مفر و ضہ مظالم آر مینیا و دول ثلاثہ، وہ کتابیں ہیں جو نادر ہونے کے علاوہ ترک اور اسلامی دنیا کے حالات کو جاننے کے لیے اور ”تحریکِ اتحاد اسلامی“ کے اردو ادب پر اثرات کو سمجھنے کے لیے اہم ماخذ کا کام دیں گی۔</p>
			<p>۱۸۵۷ئ سے ۱۹۱۴ئ تک اردو کے کئی رسالے ایسے ہیں جو صرف ترکی اور خلافت عثمانیہ اور عالم اسلام میں برپا تحریکوں کے لیے وقف تھے اور ان رسائل کے ذریعے اردو ادب میں نظم و نثر کا سرمایہ وسیع ہوا۔ انھیں رسالوں میں ایک رسالہ معارف بھی تھا، جو دہلی سے نکلتا تھا اس کے مدی رحاجی محمد اسماعیل خان تھے اس رسالے کو یہ اعزاز حاصل ہے کہ اس میں سب سے پہلے حیات جاوید حالی کی لکھی ہوئی سید احمد کی سوانح عمری، قسطوار شائع ہوئی۔ اردو کے انشأ پرداز سجا دحیدر یلدرم (۱۸۸۸ئ-۱۹۵۰ئ) کے مضامین بھی اس رسالے میں پہلی بار شائع ہوئے۔ اس رسالے میں ترکی کے مشہور اور مقبول ناول نگار ”احمد مدحت“ کے ایک ناول سرکیشیا کا ترجمہ سجاد حیدر یلدرم نے اردو زبان میں کیا۔ یہ ناول کوہ قاف اور سرکیشیا کے رسم و رواج اور وہاں کے عجیب و غریب مناظر کے ذکر سے بھرپور ہے۔ احمد مدحت کا یہ ناول ترکوں کی ناول نگاری کی قابلیت کا خوبصورت ترین اظہار بھی ہے۔ اس ناول میں عالم اسلام سے دلی لگا ئو اور وابستگی کو بھی موضوع بنایا گیا ہے۔</p>
			<p>صبحی خانم تعلیم یافتہ اور روشن خیال خاتون تھیں۔ انھوں نے ترک عورتوں پر اپنے خیالات کے گہرے اثرات ڈالے ہیں۔ ان کا ایک مضمون ”ایک ترکی خاندان اور اس کی گذشتہ و موجودہ حالت“ ترکوں کی معاشرتی تبدیلی کو سمجھنے کے لیے نہایت اہمیت کا حامل ہے۔ اس مضمون کا ترجمہ اردو زبان میں کیا گیا۔ اس مضمون سے یہ اندازہ ہوتا ہے کہ قدیم روایات کو ترک کر کے جدید رجحانات کس طرح کسی معاشرے میں پروان چڑھتے ہیں۔</p>
			<p>رسالہ معارف، دہلی میںتر کی زبان کے ایک شاعر ”نامق کمال بے“ (۱۸۴۰ئ-۱۸۸۸ ئ) کی سوانح عمری بھی موجود ہے جس کو عبدالعلی خان نے مرتب کیا ہے۔ نامق کمال بے خاندانی لحاظ سے ایک شاعر کے گھر میں پیدا ہوئے، ان کے دادا احمد راتب پاشا بھی ترکی زبان کے نامور شعرا میں شمار کیے جاتے ہیں۔ ان کی شاعری میں تصوف کی جھلک پائی جاتی ہے۔ نامق کمال بے شاعری اور نثر نگاری دونوں میدانوں کے شہسوار تھے۔ الطاف حسین حالی (۱۸۳۷ئ-۱۹۱۴ئ) پر نامق کمال بے کے اثرات دیکھے جا سکتے ہیں۔ کیوںکہ حیاتِ جاوید کا آغاز بھی نامق کمال بے کے ایک پیرا سے ہوتا ہے۔ حالی لکھتے ہیں کہ ترکی زبان کے نامور شاعر نامق کمال بے نے اپنے چند اشعار میں یہ مضمون درج کیا ہے کہ:</p>
			<blockquote>
				<p>ایک انسان کی زندگی دوسرے انسان کے لیے روشنی کے مینار کی طرح ہے جو سمندر کے کنارے ڈولتے جہازوں کو اشارہ کرتا ہے کہ جلد بھنور سے نکل جائو۔ مبارک ہیں وہ جو اس اشارے کو سمجھتے ہیں اور اپنی زندگی کے جہاز کو چٹانوں سے بچا کر نکل جا تے ہیں۔</p>
			</blockquote>
			<p>مار ماڈیوک پکھتال (۱۸۷۵ئ-۱۹۳۶ئ) بھی کئی کتابوں کے مصنف ہیں۔ انھوں نے جنگِ عظیم اوّل کے حوالے سے کئی ناول لکھے ہیں۔ ان کا ایک ناول <annotation lang="en">Early Our's</annotation> کے نام سے مشہور ہوا۔ اس کا ترجمہ مظہرالدین مالک دائرہ علمیہ الامان، دہلی نے صبحِ ترکی کے نام سے کیا ہے۔ تر کی، مصر و شام کے طویل سفر، مسلمانوں کی زندگی کے عمیق مطالعہ اور ان میں موجود سیاسی، سماجی اور نفسیاتی کیفیات جو نوآبادیات کے تسلط کی وجہ سے ان کے ذہنوں پر قائم ہوئیں، ان تمام مشاہدات و تاثرات کا خاکہ اس ناول میں دیکھا جا سکتا ہے۔ اس ترجمے سے اردو زبان و ادب میں اس تحریک کے بھرپور رجحانات کا پتا چلتا ہے۔ ضرورت اس امر کی ہے کہ ان تحریروں کو دوبارہ اہلِ نظر کے سامنے پیش کیا جائے۔</p>
			<p>مصطفی کامل پاشا مصر کے قوم پر ست رہ نما تھے۔ ۱۴ اگست ۱۸۷۴ئ میں پیدا ہوئے اور فروری ۱۹۰۸ئ میں ان کاانتقال ہو گیا۔ فرانس میں قانون دانی کی ڈگری حاصل کی، اور خد یو رفیق پاشا کے معاونِ کار کی حیثیت سے مصر کی عملی سیاست میں حصہ لیا۔ عالم اسلام میں ان کو نہایت اچھی نظروں سے دیکھا جاتا ہے۔ مصطفی کامل پاشا نے صحافی کی حیثیت سے بھی اپنا لوہا منوایا، اور ۱۹۰۰ئ میں ایک رسالہ اللیوا جاری کیا۔</p>
			<p>رسالہ دکن ریویو کے مدیر مولانا ظفر علی خاں (۱۸۷۳ئ-۱۹۵۶ئ) نے اس رسالے میں اردو زبان و ادب کے مشاہیر کے علاوہ اسلامی تحریکوں سے وابستہ اصحاب پر مضامین شائع کیے۔ مولوی عبدالحق کے مضمون کے اختتام پر ظفر علی خاں نے ”رحلت مصطفی کامل پاشا“ نظم بھی لکھی ہے۔ ترکی کی خلافت اور عالم اسلام پر یور پی جارحیت کے سیاسی نتائج خواہ کچھ بھی ہوں مگر اردو ادب پر اس کے اثرات نہایت گہرے مرتسم ہوئے ہیں، جس کا مطالعہ کئی حوالوں سے کیا جانا چاہیے۔ اس کی ایک مثال رتن ناتھ سرشارؔ (۱۸۴۶ئ-۱۹۰۳ئ) کے ناول میں اس کا ہیرو ”آزاد“ جنگ بلقان میں باقاعدہ شریک ہوتا ہوا دکھائی دیتا ہے۔ علاوہ ازیں قرۃالعین حیدر (۱۹۲۸ئ-۲۰۰۷ئ) کے ناولوں میں جابجا ترکی اور خلافت تحریک کے حوالوں سے مثالیں ملتی ہوئی دکھائی دیتی ہیں۔ خصوصًا چاند نی بیگم میں قنبر صاحب کے حالات کو بیان کرتے ہوئے ایک بھائی کے ذکر میں یہ مذکور ہے کہ وہ ترکی کی خلافت تحریک سے اتنے متاثر ہوئے کہ ”جنگ سمرنا“ میں شریک ہونے کے لیے ترکی چلے گئے۔ یہ وہ چند مثالیں ہیں جن کا تفصیلی مطالعہ کیا جانا ضروری ہے۔ تاکہ اردو ادب میں ان قوی رجحانات کا درست پس منظر و پیش منظر سامنے آسکے۔</p>
		</section>
	</body>
</document>