<document>
	<meta>
		<title>مقبوضہ کشمیر میں اقتدار کی ہچکولے کھاتی ناؤ اور محبوبہ مفتی کی کہانی</title>
		<author>
			<name>راجہ بشارت صدیقی</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/20286/</link>
			<copyright-holder>آئی بی سی اردو</copyright-holder>
		</publication>
		<num-words>882</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ہندوستان کے زیرانتظام کشمیر میں گزشتہ روز محبوبہ مفتی نے 13 ویں اور پہلی خاتون کے طور پر وزیر اعلیٰ کا حلف اٹھایا۔</p>
			<p>1947ء سے لے کر 1965 تک جو لوگ اقتدار میں رہے انہیں وزرائے اعظم کہا جاتا تھا.</p>
			<p>مقبوضہ کشمیر میں چھ بار گورنر راج اور ایک بار جنوری 2015ء سے مارچ 2015ء تک ہندوستانی آئین کے آرٹیکل 356 کے تحت صدر راج بھی نافذ رہا۔</p>
			<p>عبداللہ خاندان کو یہ اعزاز حاصل ہے کہ ان کی تیسری نسل بھی اقتدار میں رہی .</p>
			<p>عبداللہ خاندان کے بعد مفتی سعید خاندان کی دوسری نسل بھی اقتدار میں آ گئی .</p>
			<p>وزیر اعلیٰ کے طور پر سب سے طویل عرصہ تک شیخ ڈاکٹر فاروق عبداللہ اقتدار میں رہے۔</p>
			<p>انہوں نے مختلف ادوار میں لگ بھگ 11 سال سے زائد عرصہ وزیر اعلیٰ کے طور پر خدمات سرانجام دیں۔</p>
			<p>تفصیلات کے مطابق ہندوستان کے زیرانتظام کشمیر میں اکتوبر 1947ء سے لے کر 2016ء تک 13 وزرائے اعلیٰ ، 5 وزرائے اعظم ، ایک بار صدر راج اور 6 بار گورنر راج نافذ رہا۔</p>
			<p>15 اکتوبر 1947 سے 5 مارچ 1948ء یعنی 4 ماہ 22 دن تک مہر چند مہاجن مقبوضہ کشمیر کے پہلے وزیراعظم کے طور پر خدمات سرانجام دیں</p>
			<p>ان کے بعد شیخ عبداللہ کا بحیثیت وزیراعظم دورانیہ 5 مارچ 1948ء سے 9 اگست 1953ء تک 5 سال 5 ماہ 7 دن تک رہا۔</p>
			<p>تیسرے وزیراعظم کے طور پر بخشی غلام محمد 9 اگست 1953ء سے 12 اگست 1963ء دس سال دو ماہ چار دن مسند اقتدار پر فائز رہے ۔</p>
			<p>خواجہ شمس الدین نے 12 اکتوبر 1963ء سے 29 فروری 1964ء تقریباً چار ماہ 20 دن اقتدار میں‌رہے۔</p>
			<p>پانچویں اور آخری وزیراعظم غلام صادق کی مدت اقتدار 19 فروری 1964 سے 30 مارچ 1965ء ایک سال اور 29 دن تک رہی۔</p>
			<p>شیخ عبداللہ ، بخشی غلام محمد اور خواجہ شمس الدین کا تعلق نیشنل کانفرنس سے تھا جبکہ غلام محمد صادق کا انڈین نیشنل کانگریس سے تھا۔</p>
			<p>30 مارچ 1965ء سے 12 دسمبر 1971ء چھ سال آٹھ ماہ سترہ دن تک غلام محمد صادق ،جن کا تعلق سیاسی جماعت انڈین نیشنل کانگریس سے تھا وزیر اعلیٰ کے طور پر خدمات سرانجام دیں .</p>
			<p>ان کے بعد سید میر قاسم 12 دسمبر 1971 تا 25 فروری 1975ء تین سال دو ماہ اور 15 دن وزیر اعلیٰ رہے۔</p>
			<p>تیسرے وزیر اعلیٰ کے طور پرشیخ عبداللہ 25 فروری 1975 تا 26 مارچ 1977ء  2 سال 29 دن تک خدمات سرانجام دیں۔</p>
			<p>26 مارچ 1977 سے 9 جولائی 1977ء تک ریاست میں گورنر راج رہا۔</p>
			<p>نیشنل کانفرنس کے شیخ عبداللہ نے 1 مرتبہ پھر 9 جولائی 1977ء کو چوتھے وزیر اعلیٰ کے طور پر حلف اٹھایا اور وہ 8 ستمبر 1982ء یعنی 5 سال 2 ماہ تک عہدے پر متمکن رہے۔</p>
			<p>مقبوضہ کشمیر کے پانچویں وزیر اعلیٰ شیخ عبداللہ کے بیٹے ڈاکٹر فاروق عبداللہ بنے .</p>
			<p>وہ 8 ستمبر 1982ء سے 2 جولائی 1984 تک اس عہدے پر رہے .ان کا مدت دورانیہ 1 سال 10 ماہ بنتا ہے .</p>
			<p>ان کا تعلق بھی نیشنل کانرنس کے غلام محمد شاہ نے مقبوضہ کشمیر کے 6 وزیر اعلیٰ کے طور پر 2 جولائی 1984ء کو حلف اٹھایا اور 6 مارچ 1986 تک حکومت چلاتے رہے۔</p>
			<p>6 مارچ 1986ء سے 7 نومبر 1786 کا عرصہ گورنر راج رہا۔</p>
			<p>فاروق عبداللہ پر قسمت تیسری بار مہربان ٹھہری 7 نومبر 1986ء کو مقبوضہ کشمیر کے ساتویں وزیر اعلیٰ کے طور پر حلف اٹھایا یعنی 6 سال 6 ماہ 24 دن مقبوضہ کشمیر میں گورنر راج کے بادل منڈلاتے رہے۔</p>
			<p>8 ویں وزیر اعلیٰ کی حیثیت سے فاروق عبداللہ نے 9 اکتوبر 1996ء کو حلف اٹھایا .</p>
			<p>ان کا یہ عرصہ 18 اکتوبر 2002ء سے 6 سال 9 دنوں تک محیط رہا 18 اکتوبر 2002ء سے 2 نومبر 2002 ء 15 دنوں کیلئے گورنر گورنر راج لگا دیا گیا۔</p>
			<p>مفتی محمد سعید پیپلز ڈیموکریٹک پارٹی اور انڈین نیشنل کانگریس کے اتحاد کی وجہ سے مقبوضہ کشمیر کے 9 ویں وزیر اعلیٰ بنے .</p>
			<p>انہوں نے 2 نومبر 2002ء کو حلف اٹھایا اور 2 نومبر 2005ء یعنی 3 سال اس عہدے پر کام کرتے رہے .</p>
			<p>غلام نبی آزاد انڈین نیشنل کانگریس کے 2 نومبر 2005ء سے 11 جولائی 2008ء تک دسویں وزیر اعلیٰ رہے۔</p>
			<p>11 جولائی 2008ء سے 5 جنوری 2009ء تک گورنر راج نافذ رہا۔</p>
			<p>عبداللہ فیملی کی تیسری نسل کے عمر عبداللہ نے مقبوضہ کشمیر کے 11 ویں وزیر اعلیٰ کی حیثیت سے 5 جنوری 2009ء کو حلف اٹھایا اور 8 جنوری 2015ء تک اس عہدے پر کام کرتے رہے۔</p>
			<p>ان کا عرصہ مدت چھ سال رہا۔ 8 جنوری 2005ء سے 1 مارچ 2015ء تک ہندوستانی آئین کے آرٹیکل 356 کے تحت صدر راج لگا دیا گیا۔</p>
			<p>2015ء مقبوضہ کشمیر میں ہونے والے انتخابات میں کوئی بھی سیاسی جماعت واضح اکثریت حاصل نہ کر سکی اور ہنگ پارلیمنٹ وجود میں آئی ،جس کی وجہ سے حکومت سازی تعطل کا شکار رہی اور ریاست میں کچھ عرصہ کیلئے صدر راج لگا دیا گیا .</p>
			<p>پیپلز ڈیموکریٹک اور بی جے پی کے اتحاد کی وجہ سے مفتی سعید نے 12 ویں وزیر اعلیٰ کے طور پر 1 مارچ 2015ء کو حلف اٹھایا اور 7 جنوری 2016ء اپنی وفات تک وزیر اعلیٰ کے طور پر کام کرتے رہے .</p>
			<p>ان کی وفات کے بعد مقبوضہ کشمیر میں گورنر راج لگا دیا گیا جو تقریباً 2 ماہ 20 دن رہا۔</p>
			<p>مفتی سعید کی بیٹی محبوبہ مفتی نے گزشتہ روز 13 ویں وزیر اعلیٰ کی حیثیت سے حلف اٹھایا .</p>
			<p>وہ مقبوضہ کشمیر کی پہلی خاتون وزیر اعلیٰ منتخب ہوئیں۔</p>
		</section>
	</body>
</document>
