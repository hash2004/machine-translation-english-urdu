<document>
	<meta>
		<title>مارک سیگل کا بیان مکمل، جرح کیلئے 5 اکتوبر کا دن مقرر</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/7218/</link>
			<copyright-holder>آئی بی سی اردو</copyright-holder>
		</publication>
		<num-words>234</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بے نظیر قتل کیس میں امریکی صحافی مارک سیگل کا بیان مکمل ہو گیا ہے اور جرح کے لیے 5 اکتوبر کا دن مقرر کیا گیا ہے۔</p>
			<p>مارک سیگل نے بے نظیر قتل کیس میں وڈیو لنک پر اپنا بیان رکارڈ کریا۔ ان کا کہنا تھا کہ جنرل پرویز مشرف نے بے نظیر بھٹو کو دھمکی والی کال کی تھی اور کہا تھا کہ آپ کی سلامتی کا انحصار میرے آپ کے تعلقات پر ہے۔</p>
			<p>امریکی صحافی کا کہنا تھا کہ مشرف کی فون کال کے بعد بے نظیر پریشان نظر آئیں۔ بے نظیر بھٹو نے ای میل کر کے کہا کہ اگر انھیں قتل کیا گیا تو ذمے دار پرویز مشرف ہوں گے۔</p>
			<p>مارک سیگل نے بتایا کہ کراچی میں بی بی کے ٹرک پرموجودلوگ فون پر بات کر رہےتھے، اس کا مطلب یہ تھا کہ جیمرز کام ہی نہیں کر رہےتھے، بے نظیر بھٹو کراچی دھماکے بعد بہت پریشان تھیں، بے نظیر نے کہاانہیں پروٹوکول کے مطابق سیکیورٹی نہیں دی گئی۔</p>
			<p>امریکی صحافی کا کہنا تھا کہ وہ اپنے آپ کو غیر محفوظ محسوس کر رہی تھیں، میری ان سے بات ہوئی تھی، 26 اکتوبر 2007 کو بی بی کی ای میل میرے ذاتی اکاؤنٹ پر آئی، ای میل کا سبجیکٹ تھا موسٹ ارجنٹ، بی بی نے کہا کہ تم دلیر اور قابل اعتماد ہو اس لیے تمہیں ای میل کی ، مارک سیگل پر جرح 5 اکتوبر کی شام 7 بجے ہوگی</p>
		</section>
	</body>
</document>
