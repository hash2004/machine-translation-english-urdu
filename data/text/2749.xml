<document>
	<meta>
		<title>مجھے پانی نہیں دے سکتے تو مجھ سے حب الوطنی کا تقاضا بھی نہ کرو .مصطفیٰ کمال</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/23772/</link>
			<copyright-holder>آئی بی سی اردو</copyright-holder>
		</publication>
		<num-words>295</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>مقامی حکومتوں کا نظام ہی جمہوریت کی پہلی سیڑھی ہے . انہوں نے کہا وہ ایسی جمہوریت نہیں مانتے جو صرف ایوانوں میں ہو ، جہموریت عوام کی دہلیز پر ہونی چاہیے .</p>
			<p>انہوں نے کہا کہ کراچی شہر تعلیم یافتہ اور مہذب لوگوں کا شہر تھا لیکن آج اس شہر کا تعارف بھتا مافیہ ، دہشت گردی ، قتل و غارت بن چکی ہے . ہر جماعت نے اس شہر میں سیاست کی اور اس شہر کے ساتھ اپوزیشن کا سا سلوک کیا . یہاں کسی نے ماس ٹرانزٹ کی بات نہیں‌ کی . انہوں نے کہا کہ  یہاں لاشیں‌ گرتی رہیں اور نوجوانوں کو غیر ملکی ایجنٹ بنا کر پاکستان کی کمر میں خنجر گھونپا گیا .</p>
			<p>انہوں نے کہا کہ کراچی کو امن پسندوں ، تعلیم یافتہ اور روشنیوں کا شہر بنائیں گے اور یہ شہر صحیح معنوں میں منی پاکستان بنے گا . یہ شہر پاکستان کو 70 فیصد ریونیو کما کر دیتا ہے .</p>
			<p>انہوں نے کہا کہ آرمی آپریشنز سے مسائل حل نہیں ہوں گے . آپریشن سے جو خلا واقع ہوا ہے اس کو بھرا جائے ورنہ پھر کوئی شرپسند حالات خراب کر دے گا .</p>
			<p>انہوں نے کہا کہ جو لوگ اس جلسے سے واپس جائیں تو اپنے دشمنوں کو معاف کر کے جائیں اور ان سے گلے ملیں . ہم اختلافات کو شائستگی کے ساتھ پیش  کر یں گے اور اختلافات کے باوجود ایک دوسرے سے گلے ملیں گے .</p>
			<p>انہوں نے کہا کہ وہ پاکستان کا جھنڈا اٹھا کر پاکستان کے گلی کوچوں میں جائیں گے اور پاکستان زندہ باد کے نعرے لگائیں گے .</p>
			<p>پاک سر زمین پارٹی کے پہلے جلسے کے اختتام پر آتش بازی کا مظاہرہ کیا گیا اور تمام لوگوں نے ملی نغمے کی دھنوں پر پاکستان کا پرچم لہرایا ۔</p>
		</section>
	</body>
</document>
