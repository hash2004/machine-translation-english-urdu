<document>
	<meta>
		<title>ناراض تو نہیں ہیں نا</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/18496/</link>
			<copyright-holder>آئی بی سی اردو</copyright-holder>
		</publication>
		<num-words>785</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>کان قریب کریں</p>
			<p>دماغ کھولیں</p>
			<p>اور میری بات دھیان سے سنیں</p>
			<p>بات یہ ہے کہ اگر آپ لوگوں کی شادیاں آپ کی مرضی سے نہیں ہو سکیں</p>
			<p>تو کیا ضروری ہے کہ ان کا انتقام اپنی اولادوں سے لیں ۔</p>
			<p>کچھ خدا کا خوف کریں ۔</p>
			<p>آپ کے بچے جہاں چاہتے ہیں ، انہیں شادی کرنے دیں ۔</p>
			<p>ان کا کیا قصور ہے ؟ یہی نا کہ وہ آپ کے ہاں پیدا کیوں ہو گئے ؟</p>
			<p>اللہ نے آپ کو ماں باپ بنایا ہے ، آپ جلاد کیوں بن جاتے ہیں ۔</p>
			<p>ساری زندگی آپ ان کی خوشی کے لیے محنت کر تے ہیں</p>
			<p>سردی گرمی</p>
			<p>دھوپ ، بارش</p>
			<p>کا خیال نہیں رکھتے</p>
			<p>لیکن شادی کے وقت آپ کا رویہ عجیب و غریب ہو جاتا ہے ۔</p>
			<p>کیا یہ لفظ آپ کی زبان سے اچھے لگتے ہیں ؟</p>
			<p>اگر میری بات نہیں مانتی تو آج سے میری بیٹی نہیں</p>
			<p>چلی جاؤ ، لیکن اس گھر میں پاؤں دوبارہ نہ رکھنا</p>
			<p>بیٹا : اس گھر میں ہم رہیں گے یا تم رہو گے</p>
			<p>کیوں چاچو ،یہ کیا ڈرامے بازی ہے ۔</p>
			<p>وہ آپ کے گھر میں اللہ کی رحمت ہے یا نعمت</p>
			<p>اور آپ اس کے ساتھ یہ سلوک کر تے ہیں ۔</p>
			<p>آپ شادی میں ان کے سہولت کار بنیں ۔</p>
			<p>انہیں اچھا مشورہ دیں</p>
			<p>لڑکے سے ملیں ، لڑکی سے ملیں</p>
			<p>انہیں کسی اچھے ہوٹل میں  بلا کر کھانا کھلائیں</p>
			<p>انہیں آپس میں ملوائیں</p>
			<p>انہیں گھر میں بلا لیں</p>
			<p>اگر ان کا انتخاب غلط ہے تو باتوں باتوں میں سمجھا دیں</p>
			<p>اور پھر وہ جہاں کہیں ، وہیں ان کی شادی کروا دیں ۔</p>
			<p>زندگی انہوں نے گذارنی ہے یا آپ نے ؟</p>
			<p>خوشی اور گھر</p>
			<p>مال و دولت سے نہیں ، دلوں سے چلتے ہیں ۔</p>
			<p>اپنا ایک ہاتھ دل پر رکھیں ، دوسرا اپنے بچوں کے سر پہ ،</p>
			<p>وہ آپ کے حکم پہ سر جھکاتے ہیں ،</p>
			<p>آپ کی ناراضی کو خدا کی ناراضی سمجھتے ہیں</p>
			<p>آپ کی عزت کی خاطر</p>
			<p>آپ کے دامن پہ دھبہ نہ لگے</p>
			<p>صرف اس وجہ سے وہ زندگی کا سب سے کڑوا گھونٹ پی کر باقی زندگی تباہ کر دیتے ہیں ۔</p>
			<p>سر جانے بھی دیں ۔ بچے کی جان لیں گے کیا ؟</p>
			<p>مزا تو تب ہے نا کہ وہ آپ کی محبت میں سر جھکائیں ۔</p>
			<p>آپ کی زرا سی بات ان کی ہنسی ،</p>
			<p>ان کی خوشی ،</p>
			<p>ان کے چہرے کی رونق ،</p>
			<p>ان کی زندگی کی تب و تاب سب چھین لیتی ہے</p>
			<p>اور آپ سمجھتے ہیں کہ اسے بخار ہے</p>
			<p>ڈاکٹر کے پاس لیکر دوڑتے رہتے ہیں</p>
			<p>ارے اس کا دل ٹوٹا ہوا ہے ، اس کے ڈاکٹر آپ ہیں ۔</p>
			<p>وہ ماں جو اس کا چہرہ دیکھ کر</p>
			<p>رونا سن کر سمجھ جاتی ہے کہ بچے بھوکا ہے یا بیمار ہے</p>
			<p>یہاں اسے پتہ ہی نہیں چلتا</p>
			<p>اس وجہ سے نہیں چلتا کیونکہ وہ یہاں دل سے نہیں دماغ سے سوچتی ہے ۔</p>
			<p>اولاد تو ماں باپ کے دلوں سے چلتی ہے ۔</p>
			<p>اری انٹی</p>
			<p>شادی لڑکے اور لڑکی کی خوشی کا نام ہے،</p>
			<p>لیکن یہ کیا پورے محلہ خوش ہے ۔</p>
			<p>تایا ، چیا ، خالہ ، ممانی ، چچی سب خوش ہیں</p>
			<p>آپ خوش ہیں ، بھائی ، بہنیں خوژ ہیں ۔</p>
			<p>لیکن آپ کی بیٹی خوش نہیں۔</p>
			<p>لوگ کھانے کھا رہے ہیں</p>
			<p>بھنگڑے ڈال رہے ہیں</p>
			<p>ڈھول کی تھاپ ہے۔ چٹیاں کلائیاں میں تالیوں کی گونج ہے اور شور ہے</p>
			<p>لیکن</p>
			<p>لیکن لڑکی موبائل پر معافیاں مانگ رہی ہے</p>
			<p>جس کے ساتھ زندگی گذارنے کے وعدے کئے ہوتے ہیں ۔</p>
			<p>لڑکا ایک کونے میں کھڑا بارات کے ساتھ آنسو بہا رہا ہوتا ہے ۔</p>
			<p>کچھ شرم ہو تی ہے .کچھ حیا ہوتی ہے</p>
			<p>ایک دوسرے کا منہ کیا دیکھ رہے ہیں ۔</p>
			<p>اٹھیں اور بچوں کو خوش کریں ،</p>
			<p>انہیں بتائیں کہ</p>
			<p>بیٹا ، تمھاری خوشی میں ہماری خوشی ہے ،</p>
			<p>ہمیں تم پر اعتماد ہے ۔</p>
			<p>تمھارے فیصلوں پر اعتماد ہے ۔</p>
			<p>جس کے ساتھ پانچ منٹ بیٹھ کر چائے نہیں پی سکتے</p>
			<p>دو منٹ گپ شپ نہیں لگا سکتے</p>
			<p>اپنی بہن کو</p>
			<p>اپنی بیٹی کو اس کے ساتھ رخصت کر دیتے ہیں</p>
			<p>اور کہتے ہیں</p>
			<p>بیٹی ، اب وہاں سے تمھاری لاش ہی آنی چاہیے</p>
			<p>تم لوگوں کا دل کہاں ہے ؟</p>
			<p>کیسے لوگ ہو تم ؟</p>
			<p>بتاؤ نا</p>
			<p>تم لوگوں کے انہی کاموں کی وجہ سے میں بیمار ہو جاتا ہوں۔</p>
			<p>میرے لئے دعا کریں کیونکہ یورک ایسڈ کی وجہ سے میررے گھٹنوں میں درد ہے</p>
			<p>میں اپنی ٹانگ سیدھی نہیں کر سکتا</p>
			<p>لیکن آپ کو تو سیدھا کر سکتا ہو نا ۔</p>
			<p>بس یہی بات کر نی تھی ۔</p>
			<p>آپ مسکرائیں</p>
			<p>تاکہ آپ کے بچے بھی دل سے مسکرا سکیں ۔</p>
			<p>ہاں میری باتوں سے ناراض نہیں ہونا</p>
			<p>سچی اور سیدھی بات کرتا ہوں ۔</p>
			<p>بتاؤ</p>
			<p>ناراض تو نہیں نا ؟؟</p>
		</section>
	</body>
</document>
