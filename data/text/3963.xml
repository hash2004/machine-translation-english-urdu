<document>
	<meta>
		<title>مشرق میں جنگ ،مغرب میں امن</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/3616/</link>
			<copyright-holder>آئی بی سی اردو</copyright-holder>
		</publication>
		<num-words>319</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>مغر ب امن کا گہوارہ اور مشرق میں جنگی جنون</p>
			<p>سڈنی……. امن کی عالمی فہرست میں یورپی ملک آئس لینڈ کا پہلا نمبر جبکہ شام بدترین ملک ہے۔</p>
			<p>عالمی ادارے کی رپورٹ میں بتایا گیا ہے گزشتہ سال خانہ جنگیوں سے جانی و مالی نقصان میں غیر معمولی اضافہ ہوا۔</p>
			<p>دنیا میں جنگیں، دہشت گردی اور مسلح تنازعات، بڑھتے جا رہے ہیں اور ان پر اٹھنے والے اخراجات میں بھی بے پناہ اضافہ ہوگیاہے،</p>
			<p>عالمی امن پر نظر رکھنے والے ایک آسٹریلین ادارے انسٹیٹیوٹ فار اکنامکس اینڈ پیس کی سالانہ رپورٹ کے مطابق کے مطابق 2014ء میں جنگوں اور تشدد اور اس سے جڑے معاملات پر 140 کھرب ڈالر سے زیادہ اخراجات آئے۔</p>
			<p>14 ٹریلین کی یہ رقم دنیا کی مجموعی پیداوار کا 13 فی صد بنتا ہے۔ دوسرے لفظوں میں کہا جائے تو یہ سرمایہ دنیا کی بڑی معیشتوں برطانیہ، فرانس، جرمنی، کینیڈا اور برازیل میں موجود مجموعی رقم سے زیادہ ہے۔</p>
			<p>اخرجات بڑھنے کی وجہ خانہ جنگیوں میں اضافہ اور ان کے نتیجے میں بے گھر ہونے والے افرادکی بڑھتی تعداد ہے۔</p>
			<p>رپورٹ کے مطابق مسلح جنگ میں ڈرامائی انداز میں اضافہ ہوا اور اس میں مرنے والوں کی تعداد ساڑھے تین گنا بڑھی ہے۔</p>
			<p>2010ء میں ہلاکتوں کی تعداد 49 ہزار تھی جو کہ 2014ء میں بڑھ کر ایک لاکھ 80 ہزار ہو گئی۔</p>
			<p>گزشتہ سال دہشت گردی کے واقعات میں مرنے والوں کی تعداد میں 9 فیصد کا اضافہ ہوا ہے اور ایک اندازے کے مطابق یہ تقریباً 20 ہزار ہے،مگر جان اور مال کا یہ نقصان دنیا بھر میں ایک جیسا نہیں۔</p>
			<p>مشرق، خاص کر مشرقِ وسطیٰ میں تشدد اور اخراجات بڑھتے جا رہے ہیں تو مغربی ممالک امن کی بلندیوں کو چھورہےہیں، جہاں قتل اور فوجی اخراجات کم ہوتے جارہےہیں۔</p>
			<p>امن کی فہرست یورپی ملک آئس لینڈ پہلے نمبر پر جبکہ آخر میں شام کا نام ہے جہاں 2011ء سے جاری تنازع نے لاکھوں لوگوں کی جان لے لی ہے اور لاکھوں ہی بے گھر ہیں۔</p>
		</section>
	</body>
</document>
