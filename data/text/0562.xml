<document>
	<meta>
		<title>بوئنگ 777 طیاروں کی اپ گریڈیشن ،پروجیکٹ پر 42 ملین ڈالر کا تخمینہ</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/12321/</link>
			<copyright-holder>آئی بی سی اردو</copyright-holder>
		</publication>
		<num-words>230</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>وزیراعظم نواز شریف کی منظوری سے ان کے خصوصی معاون برائے ایوی ایشن کیپٹن شجاعت عظیم نے پی آئی کے بوئنگ بی 777 جدید ترین طیاروں کی بزنس کلاس کی اپ گریڈیشن کے لیے پلان تیار کر لیا۔</p>
			<p>اس سلسلے میں پی آئی اے کے تمام بوئنگ بی 777 طیاروں کی بزنس کلاس میں دنیا کی جدید ترین ایئرلائنوں جیسی سول سٹائس فلیٹ بیڈ سیٹ نصب کرنے کا سلسلہ 2016 کے پہلے چند مہینوں میں مکمل کر لیا جائے گا۔ اس کیلئے فرانسیسی کمپنی کو آرڈر جاری کر دیا گیا ہے۔</p>
			<p>پہلے پی آئی اے کے پاس موجود گیارہ بوئنگ بی 777 میں یہ 264 جدید فلیٹ بیڈ نما نشستیں لگائی جائیں گی اس کے بعد مزید 3 نئے آنے والے پی آئی اے کے بوئنگ بی 777 طیاروں کی بزنس کلاس میں یہ جدید ترین فلیٹ بیڈ نشستیں لگیں گی یہ جدید ترین نشستیں آج کل دنیا کے ترقی یافتہ ممالک امریکہ، فرانس، جرمنی، برطانیہ، ترکی، سنگاپور، تھائی لینڈ، یو اے ای، جاپان، چین کی فضائی کمپنیوں کی بزنس کلاسوں میں نصب کرائی گئی ہیں۔</p>
			<p>پلان کے مطابق پی آئی اے کی بزنس کلاس میں موجودہ آئی ایف ای سسٹم 3000 آئی دقیانوسی آئوٹ ڈیٹڈ ہو چکا ہے اور نئی فلیٹ بیڈ سیٹوں سے مطابقت نہیں رکھتا اس لئے مینجمنٹ نے فیصلہ کیا ہے کہ وہ اس سسٹم کو بھی جنگی بنیادوں پر گیارہ بوئنگ بی 777 طیاروں میں اپ گریڈ کرے گی</p>
		</section>
	</body>
</document>
