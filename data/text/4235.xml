<document>
	<meta>
		<title>الطاف حسین کےناقابل ضمانت وارنٹ گرفتاری جاری</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/5254/</link>
			<copyright-holder>آئی بی سی اردو</copyright-holder>
		</publication>
		<num-words>184</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>الطاف حسین کے خلاف ملک میں 100 مقدمات درج ، عدالت نے ناقابل ضمانت وارنٹ گرفتاری جاری کر دیے</p>
			<p>انسداد دہشت گردی عدالت گلگت نے پاک فوج کے خلاف بیان دینے کے مقدمے میں ایم کیو ایم کے قائد الطاف حسین کے ناقابل ضمانت وارنٹ گرفتاری جاری کر دیئے۔</p>
			<p>انسداد دہشت گردی گلگت کی عدالت کے جج راجا شہباز خان نے پاک فوج کے خلاف بیان دینے کے مقدمے کی سماعت کی۔</p>
			<p>عدالت نے حکم دیا کہ الطاف حسین کی گرفتاری کے لیے جوائنٹ انوسٹی گیشن ٹیم تشکیل دی جائے اور گرفتاری کے لیے ٹیم کو کراچی میں نائن زیرو بھیجا جائے۔</p>
			<p>الطاف حسین پر پاک فوج کے خلاف بیان دینے پر انسداد دہشت گردی ایکٹ کے تحت گلگت میں 3 ، غذر اور اسکردو میں 2 اور گانچھے میں ایک مقدمہ درج ہے۔</p>
			<p>دوسری جانب میانوالی کے تھانا کندیاں میں الطاف حسین کے خلاف غداری کامقدمہ درج کر لیا گیا۔</p>
			<p>پولیس کے مطابق مقدمہ شہری حکیم محمد اسلم خان کی مدعیت میں درج کیا گیا۔</p>
			<p>ایم کیو ایم کے قائد الطاف حسین کے خلاف ملک بھر میں 100 سے زائد مقدمات درج کیے جا چکے ہیں۔</p>
		</section>
	</body>
</document>
