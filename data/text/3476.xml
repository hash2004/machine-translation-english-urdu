<document>
	<meta>
		<title>خیبر پختونخوا پولیس نے کمیونٹی پولیسنگ پہلی مرتبہ آغاز کر دیا</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/27141/</link>
			<copyright-holder>آئی بی سی اردو</copyright-holder>
		</publication>
		<num-words>233</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>سوات، یکم جون، 2016 ء: خیبر پختونخوا پولیس نے 'اعتبار پروگرام اور اقوام متحدہ کے ترقیاتی پروگرام <annotation lang="en">(UNDP)</annotation> کے تعاون سے "کمیونٹی پولیسنگ" کے موضوع پر ایک سیمینار کا انعقاد کیا۔ تقریب میں "آگے کی جانب سفر" کے عنوان سے ایک مکالمہ سوات کے ایک مقامی ہوٹل میں ہوا جس کا مقصد عطیہ دہندگان کے درمیان ہم آہنگی کو بہتر بنانا اور خیبر پختونخوا کے مختلف کمیونٹی پولیسنگ فورمز کے دوران روابط اور تعاون پیدا کرنا تھا۔ اس موقعہ پر بہتر کمیونٹی پولیسنگ کے لیے اہم سفارشات بھی پیش کی گئیں۔</p>
			<p>خیبر پختونخوا پولیس کے متعدد سینئر افسران نے تقریب میں شرکت کی جن میں آئی جی پی ہیڈ کوارٹرز میاں محمد آصف، ڈی آئی جی انویسٹی گیشنز مسعود سلیم، ڈی آئی جی مالاکنڈ آزاد خان اور ڈی آئی جی مردان طاہر خان بھی شامل تھے۔</p>
			<p>خیبر پختونخوا پولیس پشاور اور مردان ریجن کے ماڈل پولیس سٹیشنز میں پولیسنگ کی مختلف اصلاحات کو ٹیسٹ کر رہی ہے۔ اور کمیونٹی پولیسنگ ان اصلاحات کا اہم جزو ہے۔ قبل ازیں کمیونٹی پولیسنگ طریقہ کار کو فروغ دینے کی کوششوں کے تحت خیبر خیبر پختونخوا کے پولیس افسران نے کمیونٹی کے ساتھ مل کر کام کرتے ہوئے مخصوص اضلاع میں کمیونٹی پولیسنگ فورمز کے سالانہ منصوبے تیار کیے تھے۔</p>
			<p>'اعتبار' اور <annotation lang="en">UNDP</annotation> عطیات دینے والوں میں دو سب سے زیادہ فعال ادارے ہیں جو خیبر پختونخوا پولیس کو اصلاحات کی کاوشوں میں امداد دے رہے ہیں۔</p>
		</section>
	</body>
</document>
