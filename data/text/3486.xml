<document>
	<meta>
		<title>کیلوریز گھٹانے والی پلیٹ تیار</title>
		<author>
			<name>آئی بی سی اردو</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/27187/</link>
			<copyright-holder>آئی بی سی اردو</copyright-holder>
		</publication>
		<num-words>212</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>کھانے میں موجود  چکنائی جذب کر کے کیلوریز کم کرنے والی حیرت انگیز پلیٹ تیار کرلی گئی ہے۔جس میں موجود سوراخ کھانے میں موجود تیل کو جذب کر لیتے ہیں اور یوں ہمیشہ کھانے میں کیلوریز کی مقدار کم کرنے میں مددگار ہوتی ہے۔</p>
			<p>یہ پلیٹ تھائی لینڈ کی وزارتِ صحت اور بنکاک کی ایک اشتہاری کمپنی کے اشتراک سے بنائی گئی ہے۔ اس کا مقصد تھائی لینڈ کے لوگوں میں تیزی سے پھیلتے موٹاپے کو کم کرنا ہے۔ اس پلیٹ میں 500 انتہائی باریک سوراخ ہیں جو تیل کو جذب کر لیتے ہیں اور جذب ہو جانے والا تیل ڈیڑھ سے 2 چمچ کے برابر ہوتا ہے۔ اس طرح کھانے میں 30 کے قریب کیلوریز کم ہو جاتی ہیں۔</p>
			<p>اگرچہ کھانے کو ٹشو پیپرز یا دیگر اقسام کے نیپکنز پر بھی رکھ کر کھایا جا سکتا ہے تاکہ اضافی تیل جذب ہو جائے لیکن ہمیشہ یہ اشیاءدستیاب نہیں ہوتیں اور نہ ہی تمام پکوان ان پر رکھے جا سکتے ہیں۔</p>
			<p>فی الحال اس پلیٹ کو اب تک باضابطہ طور پر فروخت کیلئے پیش نہیں کیا گیا ہے لیکن تجرباتی طور پر یہ پلیٹ بہت سے ہوٹلوں میں تقسیم کی گئی ہے۔ اس میں سوراخوں میں جذب ہونے والا تیل ننھے قطروں کی صورت میں نیچے جمع ہو جاتا ہے جسے بعد میں دھوکر صاف کیا جا سکتا ہے۔</p>
			<annotation type="url">https://youtu.be/A75YCBz9wv0</annotation>
		</section>
	</body>
</document>
