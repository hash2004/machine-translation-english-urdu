<document>
	<meta>
		<title>2021ء تک پاک ایران تجارت 5 ارب ڈالر تک بڑھائی جائے گی</title>
		<author>
			<name>سیف الرحمان</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/17556/</link>
			<copyright-holder>آئی بی سی اردو</copyright-holder>
		</publication>
		<num-words>207</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اسلام آباد......ایران پر عائد پابندیاں ختم ہونے کے بعد 2021 ءتک پاک ایران دوطرفہ تجارت واقتصادی تعاون 5 ارب ڈالر تک بڑھایا جائے گا۔</p>
			<p>ایران پر اقتصادی پابندیوں نے پاکستان کی برآمدات کو بھی بری طرح متاثر کیااوردوطرفہ تجارت نہ ہونےکےبرابررہی تاہم اب پابندیوں کےخاتمےکےبعد پاکستان پرامید ہے کہ جون، جولائی تک چاول، پھل اور سبزیوں کی برآمدات سمیت ٹیکسٹائل، چمڑے کھیلوں کے سامان سمیت دیگر کئی شعبوں میں ایران کے ساتھ تجارت شروع ہو جائے گی۔</p>
			<p>فوری طور پر اگلے دو سالوں میں تجارت ایک ارب ڈالر تک لے جائیں گے جس کے بعد اگلے تین سالوں میں 5 ارب ڈالر تک ایران کے ساتھ توانائی کےشعبے میں بھی تجارت میں اضافہ ہوگا۔ بلوچستان کےسرحدی علاقوں کےراستوں سے پاکستان کوبجلی کی درآمد بڑھائی جائےگی۔</p>
			<p>روایتی اور تاریخی طور پر پاکستان ایران سے تیل کی محدود مقدار کا خریدار رہا ہے اب ہم نے ایران سے توانائی درآمد بڑھانی ہیں، بینکنگ چینل اوپن ہونے کے بعد ایران پاکستان گیس پائپ لائن کیلئے بھی فنڈنگ دستیاب ہو جائے گی۔</p>
			<p>وزیر تجارت خرم دستگیر کاکہناہےکہ ایران تجارت کیلئے زاہدان اور تافتان کے علاوہ دو مزید کراسنگ پوائنٹس کھولنے پر بھی رضامند ہو گیا ہے ، پاکستان ایران کو برآمدات کےفروغ کیلئے اسی سال ایران میں تجارتی نمائش کا انعقاد بھی کرے گا۔</p>
		</section>
	</body>
</document>
