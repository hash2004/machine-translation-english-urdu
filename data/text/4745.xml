<document>
	<meta>
		<title>ایرانی پارلیمنٹ نے جوہری معاہدے کی توثیق کر دی</title>
		<author>
			<name>ٹیم آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8042/</link>
			<copyright-holder>آئی بی سی اردو</copyright-holder>
		</publication>
		<num-words>207</num-words>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>ایران کی پارلیمنٹ نے بین الاقوامی طاقتوں کے ساتھ طے پانے والے جوہری معاہدے کی توثیق کر دی ہے ۔ایرانی سرکاری میڈیا آئی آر این اے کے مطابق معاہدے کے حق میں پڑنے والے ووٹوں کی تعداد 161 جبکہ مخالفت میں ڈالے گئے ووٹوں کی تعداد 59 ہے ۔ 13 افراد ووٹنگ کے وقت پارلیمنٹ سے غیر حاضر تھے ۔</p>
			<p>تاہم اراکین پارلیمنٹ کی جانب سے اصرار کیا گیا ہے کہ بین الاقوامی انسپکٹر صرف مخصوص عسکری تنصیبات کا جائزہ لے سکیں گے ۔چھ بین الاقوامی طاقتوں اور ایران کے درمیان رواں سال جولائی میں جوہری معاہدہ طے پایا تھا جس کے تحت ایران کی جانب سے حساس جوہری سرگرمیوں کے خاتمے کے جواب میں اس پر سے پابندیاں اٹھا لی جائیں گی۔</p>
			<p>چھ بین الاقوامی طاقتوں امریکا، برطانیہ، فرانس، چین، روس اور جرمنی پر مشتمل گروپ <annotation lang="en">P5+ 1</annotation> اور ایران کے درمیان معاہدہ 20 ماہ تک جاری رہنے والے مذاکرات کے بعد طے پایا تھا۔ایران کی جانب سے یورینیم کی افزودگی کے خلاف 2006 سے 2015 کے درمیان اقوام متحدہ کی جانب سے مجموعی طور پر 7 قراردادیں منظور کی جا چکی ہیں۔</p>
			<p>ان قراردادوں میں سے 4 میں ایران کو یورینیم کی افزودگی سے باز رکھنے کے لیے اس پر پابندیاں عائد کی گئی تھیں</p>
		</section>
	</body>
</document>
