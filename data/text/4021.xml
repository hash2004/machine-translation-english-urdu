<document>
	<meta>
		<title>آم کھانے کےفائدوں کا  شمار کرنا مشکل</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/3924/</link>
			<copyright-holder>آئی بی سی اردو</copyright-holder>
		</publication>
		<num-words>269</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>رابعہ سید</p>
			<p>۔۔</p>
			<p>اسلام آباد</p>
			<p>۔ ۔ ۔</p>
			<p>آم کھانے کے اتنے فوائد کہ انہیں شمار کرنا مشکل ہے:</p>
			<p>آم کو پھلوں کا بادشاہ کہا جاتا ہے اور یہ بلا وجہ نہیں، آم کھانے کے اتنے فوائد ہیں کہ انہیں شمار کرنا مشکل ہے۔</p>
			<p>طبی ماہرین کے مطابق یہ وٹامن ای سے بھرپور ہے جو جلد کو تروتازہ رکھتی ہے اور چہرے پر دانے نہیں نکلنے دیتی جبکہ وٹامن سی خون میں کولیسٹرول کی مقدار کم کرتی ہے۔</p>
			<p>اس میں موجود وٹامن اے بینائی کو کمزور نہیں ہونے دیتی۔</p>
			<p>قدرتی مٹھاس کی مناسب مقدار موجود ہوتی ہے، جو شوگرکے مریضوں کے لئے نقصان دہ نہیں۔</p>
			<p>آم کے ریشے آنتوں کی صفائی کرتے ہیں اور نظام ہضم کودرست رکھنےمیں مدد دیتےہیں، اس میں اینٹی اوکسیڈنٹ پائے جاتے ہیں جو آنتوں اور خون کے کینسر کے خطرے کو کم کرتا ہے۔</p>
			<p>کچا سبز آم وٹامن سی کی وافر مقدار کے سبب خون کے امراض کا بھی کارگر علاج ہے۔ یہ خون کی نالیوں کی لچک میں اضافہ کرتا ہے اور خون کے نئے خلیے بنانے میں مدد دیتا ہے۔ اس کے استعمال سے غذائی فولاد (فوڈ آئرن) کا انجداب بڑھتا ہے جبکہ خون کا اخراج رکتا ہے۔ یہ تپ دق' انیمیا' ہیضہ اور پیچش کے خلاف بدن میں مزاحمت بڑھاتا ہے۔</p>
			<p>وزن میں کمی کی صورت میں آم اور دودھ کا استعمال زبردست اور مثالی علاج ہے، آم میں شکر تو ہوتی ہی ہے لیکن پروٹین کی کمی ہوتی ہے۔ دوسری طرف دودھ میں پروٹین ہوتی ہے لیکن شکر نہیں ہوتی۔ اس طرح ان دونوں کا امتزاج ایک دوسرے کی کمی دور کر دیتا ہے۔ کم از کم ایک ماہ استعمال کریں۔</p>
		</section>
	</body>
</document>
