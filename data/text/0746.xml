<document>
	<meta>
		<title>اسلام آباد یونا ئیٹڈ کے ہیڈکوچ ڈین جونز دستاویزات نہ ہونے پر ڈی پورٹ</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/13158/</link>
			<copyright-holder>آئی بی سی اردو</copyright-holder>
		</publication>
		<num-words>134</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>پاکستان سپر لیگ کی ٹیم اسلام آباد یونائیٹڈ کے ہیڈ کوچ ڈین جونز کو پاکستان سے ڈی پورٹ کر دیا گیا ہے۔</p>
			<p>ایف آئی اے ذرائع کے مطابق اسلام آباد یونائیٹڈ کے لوگو کی تقریب رونمائی میں شرکت کیلئے آنے والے سابق آسٹریلوی کھلاڑی ڈین جونز کو اسلام آباد انٹرنیشنل ایئرپورٹ سے واپس آسٹریلیا ڈی پورٹ کر دیا گیا ہے۔</p>
			<p>ڈین جونز کے پاس پاکستان آنے کیلئے ویزا تھا نہ کوئی قانونی دستاویز جس کی بنا پر انہیں ایئرپورٹ سے باہر نہیں آنے دیا گیا اور ڈی پورٹ کر دیا گیا۔ ڈین جونز پی سی بی کی دعوت پر اسلام آباد یونائیٹڈ کے لوگو کی تقریب رونمائی میں شرکت کیلئے اتوار کی صبح میلبرن سے اسلام آباد پہنچے تھے۔</p>
			<p>ایف آئی اے حکام کا کہنا ہے کہ ڈین جونز کو ڈی پورٹ کیا جانا قانون کے مطابق ہے۔</p>
		</section>
	</body>
</document>
