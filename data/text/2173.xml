<document>
	<meta>
		<title>سیف کی اجازت کے بغیر آئٹم سانگ کیے اور نہ ہی کروں گی:کرینہ کپور</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/20795/</link>
			<copyright-holder>آئی بی سی اردو</copyright-holder>
		</publication>
		<num-words>171</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>بالی ووڈ اداکارہ کرینہ کپور کا کہنا ہے کہ انہوں نے آج تک سیف علی خان کی اجازت کے بغیر فلموں میں آئٹم سانگ نہیں کیا اور آئندہ بھی وہ ان کی اجازت سے ہی آئٹم سانگ کریں گی۔</p>
			<p>بالی ووڈ اداکارہ کرینہ کپور خان کا شمار نہ صرف فلم نگری کی صف اول کی اداکاراؤں میں ہوتا ہے بلکہ ان کی اداکاری کا بھی ہر کوئی معترف ہے بالخصوص فلموں میں آئٹم سانگ کے حوالے سے انہیں خاصی پذیرائی بھی حاصل ہے۔</p>
			<p>اپنے انٹرویو میں کرینہ کپور کا کہنا تھا کہ انہیں فلموں میں آئٹم سانگ کرنے سے کوئی مسئلہ نہیں لیکن اس کے لیے وہ اپنے شوہر سیف علی خان کا شکریہ ادا کرتی ہیں کیونکہ اگر وہ انہیں آئٹم سانگ کی اجازت نہیں دیتے تو پھر ان کے لیے کافی مشکل ہو جاتا۔</p>
			<p>انہوں نے کہا کہ آج تک فلموں میں کبھی بھی سیف علی خان کی اجازت کے بغیر کوئی آئٹم سانگ نہیں کیا اور آئندہ بھی وہ اپنے شوہر کی اجازت سے ہی آئٹم سانگ کریں گی</p>
		</section>
	</body>
</document>
