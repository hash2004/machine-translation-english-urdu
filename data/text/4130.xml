<document>
	<meta>
		<title>لاہور کے لیے سگنل فری راہداری کی اجازت</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/4555/</link>
			<copyright-holder>آئی بی سی اردو</copyright-holder>
		</publication>
		<num-words>199</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>مونا راشد</p>
			<p>لاہور</p>
			<p>۔ ۔ ۔</p>
			<p>سپریم کورٹ نے لاہور سگنل فری راہداری بنانے کی اجازت دے دی ہے،،، جبکہ عدالت عالیہ کی جانب سے لاہور ڈویلپمنٹ اتھارٹی کے عہدیداروں کی خلاف کارروائی کا حکم بھی کالعدم کر دیا گیا ہے۔</p>
			<p>سپریم کورٹ نے لاہور سگنل فری راہداری سے متعلق لاہور ہائیکورٹ کے فیصلے کی خلاف ایل ڈی اے کی اپیلیں جزوی طور پر سماعت کیلئے منظور کر لی ہیں،،، جسٹس ثاقب نثار کی سربراہی میں تین رکنی بینچ نے اپیلوں پر ابتدائی سماعت کے بعد مختصر فیصلہ سنایا،،، عدالت عظمیٰ نے قرار دیا ہے کہ اس وقت صوبے میں مقامی حکومتیں موجود نہیں،،،، صوبائی حکومت نے میٹروپولیٹین کی عدم موجودگی کے باعث یہ منصوبہ ایل ڈی اے کے ذریعے شروع کیا،،،، اس پر چھ کروڑ روپے سے زائد کی رقم خرچ ہو چکی ہے،،، منصوبے میں پیدل چلنے سمیت دیگر سہولیات بھی فراہم کی جائیں۔سپریم کورٹ کا کہنا ہے کہ صوبائی حکومت مقامی حکومتوں کے قیام تک نئے منصوبے نہ بنائے، اس طرح کے منصوبے مقامی حکومتوں کی رضا مندی سے شروع کیے جائیں۔ عدالت نے لاہور سگنل فری کوریڈور بنانے کی اجازت دیتے ہوئے ایل ڈی اے عہدیداروں کی خلاف کارروائی کا لاہور ہائیکورٹ کا حکم بھی کالعدم کر دیا ہے۔</p>
		</section>
	</body>
</document>
