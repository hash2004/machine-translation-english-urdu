<document>
	<meta>
		<title>ایک شخص کے معاملے کو اچھالنا ٹھیک نہیں: خورشید شاہ</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/12486/</link>
			<copyright-holder>آئی بی سی اردو</copyright-holder>
		</publication>
		<num-words>212</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>قائدحزب اختلاف خورشید شاہ نے کہا کہ ایک شخص کے معاملے کو اچھالنا ٹھیک نہیں، وزیراعظم جب پاکستان کے دورے پر آئیں گے تو ان سے پوچھوں گا کہ کیا سندھ کو دھمکی دینے میں ان کا ہاتھ ہے؟</p>
			<p>سکھر میں میڈیا سے بات کرتے ہوئے قائدحزب اختلاف خورشید شاہ نے کہا کہ ایک بھی ستون گرایا گیا تو پوری عمارت ہی گرجائے گی،میاں صاحب سے کہا تھا آستین کے سانپ ہیں جو لڑرہے ہیں۔وزیراعظم پاکستان کے دورے پر آئیں گے تو اسمبلی میں ان سے بات کروں گا۔</p>
			<p>خورشید شاہ نے کہا کہ پرویز مشرف حکومت نے اسحاق ڈار سے بیان دلوایا کہ منی لانڈرنگ کی۔کیا پنجاب میں دہشتگردی ختم ہو گئی ؟تین صوبوں میں کچھ نہیں ہو رہا صرف سندھ کو پکڑا ہوا ہے ،یہ فیڈریشن کے ساتھ کھیل کھیلا جا رہا ہے</p>
			<p>انہوں نے کہا کہ کرپشن کے خلاف نیا قانون بنانا چاہیے ،انصاف قانون اور عدلیہ سے ہی ملے گا،رینجرز نے اچھا کام کیا تعریف کرتا ہوں ۔اچھے کام پر پانی نہ ڈالیں ۔کرپشن کے خلاف نیاقانون اسمبلی میں آیا توپی پی نافذ کرانے میں سب سے آگے ہوگی۔</p>
			<p>انہوں نے عمران خان کے حوالے سے ایک سوال کے جواب میں کہا کہ بھارتی وزیراعظم سے ملاقات کی دعوت مانگنا اچھی بات نہیں ،کچھ اپنی عزت ،انا اوروطن کا خیال کرناچاہیے</p>
		</section>
	</body>
</document>
