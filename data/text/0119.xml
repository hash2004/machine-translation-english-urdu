<document>
	<meta>
		<title>نیوزی لینڈ میں ہیلی کاپٹرگر کر تباہ، سیاحوں سمیت 7 افراد ہلاک</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/10287/</link>
			<copyright-holder>آئی بی سی اردو</copyright-holder>
		</publication>
		<num-words>147</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>نیوزی لینڈ کی برف پوش پہاڑیوں سے ٹکرا کر ہیلی کاپٹر تباہ ہو گیا جس کے نتیجے میں پائلٹ سمیت 7 سیاح ہلاک ہو گئے۔</p>
			<p>غیرملکی خبررساں ادارے کے مطابق نیوزی کے سیاحتی مقام فاکس گلیشئر میں خراب موسم کے باعث غیرملکی سیاحوں کا ہیلی کاپٹر گر کر تباہ ہو گیا جس کے نتیجے میں پائلٹ سمیت 7 سیاح ہلا ہو گئے۔</p>
			<p>پولیس کا کہنا ہے کہ حادثے کے مقام پر ریسکیو اور پیرامیڈیکس کی ٹیمیں پہنچیں تاہم ہیلی کاپٹر کے ملبے کی جگہ کوئی زندہ حالت میں نہیں ملا جب کہ خراب موسم کے باعث لاشیں منتقل کرنے میں وقت لگے گا۔</p>
			<p>دوسری جانب حکام کا کہنا ہے کہ ہیلی کاپٹر خراب موسم کے باعث حادثے کا شکار ہوا جب کہ جس وقت سیاح ہیلی کاپٹر میں روانہ ہوئے اس وقت فاکس گلیشئر پر بارش ہو رہی تھی تاہم حکام نے پائلٹ اور 6 غیرملکی سیاحوں کی شناخت ظاہر نہیں کی۔</p>
		</section>
	</body>
</document>
