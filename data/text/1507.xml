<document>
	<meta>
		<title>ویلنٹائن.مردار تہذیب کی دستک</title>
		<author>
			<name>حامد کمال الدین</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/16977/</link>
			<copyright-holder>آئی بی سی اردو</copyright-holder>
		</publication>
		<num-words>625</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>وہ دن گئے جب ہم مغرب سے کہتے تھے تمہاری تہذیب آپ اپنے خنجر سے خودکشی کرے گی۔ وہ ہمیں ساتھ لیے بغیر مرنے کا ارادہ نہیں رکھتے اور ہم ان کے بغیر جینے کے روادار نہیں! یہ موت کب سے ہمارے دروازوں پر دستک دے رہی ہے۔ 'کلچرل گلوبلائزیشن' کی حالیہ رفتار سے اگر آپ واقف ہیں، تو ہرگز بعید مت جانئے کہ ہم جنس پرست سوؤر اور بجو کل آپ کی اِن گلیوں میں پھٹی ہوئی جینوں کے ساتھ جلوس نکالتے پھریں اور بدفعلی پہ ناک چڑھانے پر آپ کو اور آپ کے آباؤ اجداد کو بدتہذیبی کے طعنے دیں، بلکہ 'تہذیب' کا یہ آخری گھونٹ بھی زبردستی آپ کے حلق سے اتارنے کی کوشش کریں! باؤلا جس کو کاٹ لے، باؤلا کر دے۔ ایک نہایت کالی، باؤلی آندھی اب ہر ملک کے دروازے کھٹکھٹا رہی ہے۔ لبرلسٹ، سیکولر، ماڈرنسٹ سب اپنا اپنا کام کریں گے اور تاریخ کے اِس فسادِ عظیم کا راستہ صاف کر کے رخصت ہوں گے۔ پیچھے، پیکیج ایک ہے؛ اور ہر کسی کو یہ پورے کا پورا لینا ہو گا؛ اِس پیکیج کے حصے کرنا ممکن نہیں!!!</p>
			<p>'سرخ سویرا' بیت چکا، اب وہ سب بھاڑے کے لکھاری، ادیب، دانشور، اینکر، گویے، بھانڈ، ڈھولچی اِس 'کالے سویرے' کے بگل بردار ہیں۔</p>
			<p>حضرات! اِس کالی آندھی کے مقابلے پر نہیں اٹھیں گے، تو بجو اور سوؤر آپ کے مال روڈ، لبرٹی اور آپ کے سوک سینٹرز کے آس پاس نکلا ہی چاہتے ہیں۔</p>
			<p>اِس جدید بدبودار مخلوق کی 'ذات' کیا ہے؟ سید قطب کے الفاظ میں....: دن کے وقت مشین، رات کے وقت حیوان۔ اور حیوان بھی ایسا ویسا نہیں!</p>
			<p>آج ہم ایک سماجی جنگ کے گھمسان میں ہیں؛ جبکہ ہمارے 'صالحین' اپنی نیکی کے نشے میں مست۔</p>
			<p>آپ کی شریف زادیوں کے سر کی چادر تو کب کی فسانہ ہوئی، اور خدابخشے وہ اپنے ساتھ نہ جانے اور کیا کچھ لےگئی... بس یہ دیکھئے اتنا سا لباس بھی آپ کی اِس آبرو کے تن پر کب تک سلامت رہتا ہے۔ 'تعلیم' کا عفریت اور 'ابلاغ' کا بھیڑیا کس فنکاری اور مشاقی کے ساتھ ہم نمازیوں، روزہ داروں، حاجیوں، عبادت گزاروں اور علماء وفضلاء ومبلغین کے زیرِتماشا ہماری بچی کا لبادہ نوچتا چلا جا رہا ہے۔ کیا ہوا، ہماری بیٹی سربازار "لباس" اور "روایات" کے بوجھ سے ہلکی ہی تو کی جا رہی ہے...! ہرسال اس فیبرک کے کچھ ہی تَند نکالے جاتے ہیں! ہوتے ہوتے بہت اترا پھربھی 'مغرب جتنا' نہیں! آپ خوامخواہ پریشان ہوتے ہیں؛ وہاں تو آپ کو پتہ ہے......!</p>
			<p>خاطر جمع رکھئے؛ سب اُدھر ہی کو جا رہے ہیں۔ ایک دم برہنہ تو نہیں ہوئی ہماری لختِ جگر؛ جتنا ہمیں ہضم ہوا اتنا ہوئی! ہاں اب ہمارا 'ہاضمہ' تیز کرنے کی وہ زوداثر خوراکیں جو 'انفرمیشن ریوولیوشن' کی پڑیوں میں ڈال کر ہمیں بیچی جا رہی ہیں اپنا جادو دکھانے لگیں ... نہ جانے فری میسن اِس بار اتنی مطمئن کیوں ہے... اپنی شریف زادیوں کی ایک برہنگی ہی کیا اب تو ویلنٹائن، کنڈوم کلچر، شوقیہ قحبہ گری، 'فریڈم آف چوائس'، لِزبینز اینڈ گیز، حرامی اولاد، کنواری ماؤں کو 'قبول' کروانے کی انسانی ہمدردی کی تحریکیں اور نہ جانے کیا کیا ہمیں "ہضم" ہو جانے والا ہے۔ فکر مت کیجئے؛ پیکیج ایک ہے۔ بس یہ تھوڑے دنوں کی بات ہے صاحب! یہ سب متلی جو 'کنواری ماؤں' کا لفظ سن کر فوراً آپ کے حلق کو آپہنچتی ہے، 'پُڑی' کے اثر سے زائل ہو جانے والی ہے! آپ کوئی پہلے 'مریض' تھوڑی ہیں، اس سے پہلے بڑی بڑی قوموں کا کامیاب علاج کیا جا چکا ہے؛ معالج کی مہارت پر شک کرنے والا کوئی احمق جاہل ہی ہو سکتا ہے اور اس پر پردہ ڈالنے والا زندیق منافق... بلکہ ابلیس۔</p>
			<p>حضرات خاموشی کب تک؟ اٹھیے۔ بولیے۔چیخیے... چودہ فروری آپ کی تہذیب کا لٹمس ٹیسٹ ہے۔</p>
			<p>رونا اس بدکار میڈیا کا نہیں... رونا اس بات کا ہے کہ آج ہماری مسجدوں، منبروں اور محرابوں کو سانپ سونگھ گیا ہے!</p>
		</section>
	</body>
</document>
