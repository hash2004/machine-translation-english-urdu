<document>
	<meta>
		<title>جھگڑا کسی اور سے ہے اور گھسیٹا مجھے جا رہا ہے : ڈاکٹر عاصم حسین</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11926/</link>
			<copyright-holder>آئی بی سی اردو</copyright-holder>
		</publication>
		<num-words>307</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ڈاکٹر عاصم نےخود پر لگائے گئے الزامات مستر د کر دیے ۔ڈاکٹر عاصم نے پولیس کی ریمانڈرپورٹ میں لگائے الزامات سے انکارکردیا۔عدالت نے سابق مشیر پٹرولیم کے ریمانڈ میں پانچ روز کی توسیع کر دی ۔</p>
			<p>ڈاکٹر عاصم نے عدالت میں بیان دیتے ہوئے کہا کہ جھگڑا کسی اور سے ہے اور گھسیٹا مجھے جا رہا ہے ، ایک ایم ایس کے بیان پر مجھ پر اتنا بڑا الزام لگایا جا رہا ہے ، کبھی مجھ پر تشدد کیا جاتا ہے تاکہ میں طوطے کی طرح بولوں ، کبھی لولی پاپ دیاجاتاہے ، مجھے انکاؤنٹر کر کے ماردیا جائے ، مگر اس طرح سلوک نہ کیا جائے۔</p>
			<p>ڈاکٹر عاصم حسین کو انسداد دہشتگردی عدالتوں کے منتظم جج جسٹس نعمت اللہ پھپلھوٹو کے روبرو پیش کیا گیا،ڈاکٹر عاصم حسین نے عدالت میں اپنا تفصیلی بیان دیا۔انہوں نے کہا کہ مجھ پر تشدد کیا جاتا ہے تاکہ جویہ چاہتے ہیں لکھ دوں۔سچ بات کروں گااگر میں مرگیا تو الزام اس نظام پرہوگا۔</p>
			<p>انہوں نے عدالت میں کہا کہمیرااللہ محافظ ہے،میں مظلوم ہوں،نیب نے اپنی تفتیش مکمل کرلی ہے۔آپ انصاف کی کرسی پرہیں میرے ساتھ انصاف کریں۔رینجرزاور پولیس اہلکار مجھے ہتھکڑی لگا کر اسپتال لے گئے تھے،دوران تفتیش میں نے رینجرز سے بھرپور تعاون کیا ہے،رینجرزنے حراست میں لیا،جھوٹے شواہد دیے جا رہے ہیں۔تمام شواہد اور سی سی ٹی وی فوٹیج رینجرز کے پاس ہیں،مجھے رینجرزکی تحویل میں نہ دیا جائے،میں نے اپنے اسپتال میں کسی چیزکی نشاندہی نہیں کی،مجھے ایک ایم ایس کے بیان پر پھنسایا جا رہا ہے۔</p>
			<p>تفتیشی افسر کی جانب سے مزید پانچ روزہ ریمانڈ کی استدعا کی گئی جس پر عدالت نے استدعا قبول کرتے ہوئے تفتیشی افسرکو آیندہ سماعت پرتفتیش میں پیشرفت سے آگاہ کرنے کا حکم دیا ۔پولیس ڈاکٹر عاصم حسین کو لے کر عدالت سے روانہ ہو گئی۔</p>
			<p>ڈاکٹر عاصم حسین کی بیٹی نے عدالت میں بیان حلفی جمع کرا دیا۔ ان کی بیٹی کا کہنا ہے کہ ڈاکٹر عاصم بظاہرپولیس لیکن حقیقت میں کسی اورکی تحویل میں ہیں</p>
		</section>
	</body>
</document>
