<document>
	<meta>
		<title>خیبر پختونخوا میں پہلی خاتون ڈپٹی اسپیکر منتخب</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/13372/</link>
			<copyright-holder>آئی بی سی اردو</copyright-holder>
		</publication>
		<num-words>207</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>حکومتی بینچ کی رکن مہر تاج روغانی صوبے کی تاریخ میں پہلی مرتبہ خیبر پختونخوا اسمبلی کی ڈپٹی اسپیکر منتخب ہو گئیں۔</p>
			<p>منگل کے روزخیبر پختونخوا اسمبلی میں ڈپٹی اسپیکر کے انتخاب کے لیے ووٹنگ ہوئی۔</p>
			<p>اسپیکر اسد قیصر نے پریذائیڈنگ آفیسر کے فرائض انجام دیئے ،پولنگ میں ایک سو چوبیس اراکین میں سے ایک سو انیس اراکین نے ووٹ ڈالا۔</p>
			<p>نتائج کے مطابق حکومتی بینچ کی رکن اسمبلی مہرتاج روغانی ستتر ووٹ حاصل کر کے ڈپٹی اسپیکر منتخب ہو گئیں جبکہ ان کے مدمقابل اپوزیشن جماعتوں کے امیدوار ارباب اکبر حیات نے 37 ووٹ حاصل کیے۔</p>
			<p>اسپیکراجلاس کی صدارت کے باعث ووٹ پول نہ کر سکے</p>
			<p>رکن اسمبلی ضیاءاللہ آفریدی، امجد خان آفریدی اور ملیحہ علی اصغرخان نے اجلاس میں شمولیت اختیار نہیں کی جس کے باعث ووٹ کاسٹ نہ کر سکے۔</p>
			<p>ووٹنگ کے دوران قومی وطن پارٹی کے رکن اسمبلی اور حکومتی اتحاد کے رکن بخت بیدار خان کا ووٹ اس بنا پر منسوخ کر دیا گیا کہ انہوں نے اپناووٹ کاسٹ کرنے سے پہلے وزیراعلٰی کودکھایا تھا۔</p>
			<p>اسپیکر نے بخت بیدار کا ووٹ منسوخ کیا۔</p>
			<p>کامیابی کے بعد اسپیکر اسد قیصر نے مہرتاج روغانی سے ان کے عہدے کا حلف لیا۔</p>
			<p>ڈپٹی اسپیکر کے انتخابات کے لیے مجموعی طور پر 118 ووٹ پول ہوئے جبکہ 4 ووٹ مسترد ہوئے۔</p>
		</section>
	</body>
</document>
