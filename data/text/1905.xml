<document>
	<meta>
		<title>الطاف حسین کے لہجے میں کون بول رہا ہے؟</title>
		<author>
			<name>عبیداللہ عابد</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/19158/</link>
			<copyright-holder>آئی بی سی اردو</copyright-holder>
		</publication>
		<num-words>267</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>برطانیہ میں‌ایک پاکستانی نژادصحافی ممتازصدیقی کا کہنا ہے کہ بی بی سی، دیگرچینلز سے گفتگو کرنے والے اور نائن زیروپر خطاب کرنے والے "بھائی" الطاف حسین نہیں بلکہ ایم کیو ایم کی رابطہ کمیٹی کے انچارج مصطفیٰ‌عزیزآبادی ہیں،</p>
			<p>وہ الطاف حسین کی آواز کی نقالی کرتے ہیں۔</p>
			<p>انھوں نے خوداپنی آنکھوں‌سے مصطفیٰ عزیزآبادی کو الطاف حسین کی آوازمیں تقریرکرتے دیکھاہے۔</p>
			<p>اکتوبر 2015 میں جب الطاف حسین سکاٹ لینڈ یارڈ کے ہاں‌ گرفتارتھے،پاکستان میں ایک بڑا جلسہ کیا گیا،جس سے الطاف حسین نے خطاب کیاتو لندن کے سارے صحافی حیران رہ گئے کہ الطاف سکاٹ لینڈ یارڈ کی تحویل میں ہیں پھریہ خطاب کون کررہاہے۔</p>
			<p>یاد رہے کہ ممتازصدیقی کا یہ انکشاف اس وقت سامنے آیا ہے جب الطاف حسین کے انتقال کرجانے کی خبریں گردش کر رہی ہیں۔</p>
			<p>جن لوگوں نے سوشل میڈیا پر الطاف حسین کا بی بی سی کو انٹرویو سناہے، وہ بھی اس آوازپر شکوک وشبہات ظاہر کرتے ہیں۔</p>
			<p>سوشل میڈیا پر موجود بہت سے لوگوں کا کہنا ہے کہ اصل الطاف حسین کی تقریریں اور حال ہی میں‌ہونے والی ان کی گفتگوئیں خاصی حد تک مختلف ہیں۔</p>
			<p>الطاف حسین جس طرح لفظوں کو کھینچ کھینچ کر بولتے تھے، "موجودہ الطاف حسین" اس قدرطویل نہیں کھینچتے،</p>
			<p>دوسری بات ، دونوں‌کی آوازوں کے درمیان لہجوں‌کا واضح فرق ہے۔</p>
			<p>اصل الطاف حسین کی سابقہ تقریریں سنی جائیں، ان کی آوازمضمحل سی ہوتی تھی تاہم موجودہ الطاف حسین کی آوازاور لہجہ مضبوط ہوتا ہے۔</p>
			<p>لندن سے باغی ہوکرآنے والے ایم کیو ایم رابطہ کمیٹی کے ارکان نے بھی تصدیق کی ہے کہ مصطفیٰ عزیزآبادی ہی الطاف حسین بنے ہوئے ہیں، وہی تقریریں کرتے ہیں۔</p>
			<p>اسی بات پر ان کا مصطفیٰ عزیزآبادی سے اختلاف بھی رہتاتھا۔</p>
		</section>
	</body>
</document>
