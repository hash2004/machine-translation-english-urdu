<document>
	<meta>
		<title>25 سال آمریت کے خلاف جدوجہد کرنے والی سوچی کی پارٹی واضح اکثریت سے جیت گئی</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/9325/</link>
			<copyright-holder>آئی بی سی اردو</copyright-holder>
		</publication>
		<num-words>251</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>میانمار میں حزب اختلاف کی جماعت نیشنل لیگ فار ڈیموکریسی نے ملک میں 25 سال بعد ہونے والے آزادانہ انتخابات کے نتائج کے سرکاری اعلان سے قبل دعویٰ کیا ہے کہ وہ بھاری اکثریت سے کامیابی حاصل کر رہی ہے۔</p>
			<p>این ایل ڈی کے ایک ترجمان ون تھین نے اعلان کیا کہ ان کی جماعت کو 70 فیصد ووٹ ڈالے گئے ہیں۔ این ایل ڈی کی سربراہ آنگ سان سوچی نے کہا کہ آپ سب کو انتخابی نتائج کا اندازہ تو ہو ہی گیا ہے۔</p>
			<p>سی این این کے مطابق سوچی کی پارٹی 28 میں سے 26 سیٹیں جیت چکی ہے جبکہ حکمران پارٹی کو صرف 2 سیٹیں ملی ہیں۔ایک اندازے کے مطابق میانمار میں تین کروڑ افراد نے اپنا حقِ رائے دہی استعمال کیا ہے۔</p>
			<p>یاد رہے فوجی کی حمایت یافتہ یونین سولیڈیرٹی ڈویلپمنٹ پارٹی (یو ایس ڈی پی) 2011 سے اقتدار میں ہے۔رپورٹ کے مطابق حکمران جماعت یو ایس ڈی پی کے قائم مقام چیئرمین تہے او¿ اپنی نشست ہار گئے ہیں اور اس نشست پر این ایل ڈی کے امیدوار نے کامیابی حاصل کر لی ہے۔الیکشن کے اعلان آنے کے بعد سوچی کی پارٹی کے کارکن سڑکوں پر آگئے ہیں اور جشن منانا شروع کر دیا ہے۔</p>
			<p>یاد رہے 1990ء میں بھی سوچی کی پارٹی نے واضح اکثریت حاصل کی تھی لیکن فوج نے انتخابی نتائج مستردکر دیئے تھے اور اقتدارنیشنل لیگ فار ڈیموکریسی کو دینے سے انکار کر دیا تھا اور سوچی آمریت کی خلاف 25 سال جدوجہد کرتی رہیں انہیں اس بنا پر نوبل انعام سے نوازہ گیا تھا۔</p>
		</section>
	</body>
</document>
