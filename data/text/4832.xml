<document>
	<meta>
		<title>جیکب آباد: ماتمی جلوس میں دھماکا، 12 ہلاک</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/8474/</link>
			<copyright-holder>آئی بی سی اردو</copyright-holder>
		</publication>
		<num-words>202</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>سندھ کے شہر جیکب آباد میں ایک ماتمی جلوس کے دوران دھماکے کے نتیجے میں خواتین اور چار بچوں سمیت کم از کم 12 افراد ہلاک جبکہ متعدد زخمی ہو گئے ہیں.</p>
			<p>دھماکا جیکب آباد کے لاشاری محلے میں نو محرم کے جلوس میں ہوا. تاحال دھماکے کی نوعیت واضح نہیں ہو سکی ہے۔</p>
			<p>پولیس اور ریسکیو اہلکار جائے وقوع پر پہنچ گئے ہیں جبکہ زخمیوں کو سول اسپتال اور امام میڈیکل سینٹر جیکب آباد منتقل کر دیا گیا ہے.</p>
			<p>دھماکے کے بعد سندھ-بلوچستان سرحد کو سیل جبکہ رینجرز اور پولیس کو تعینات کر دیا گیا ہے.</p>
			<p>خیال رہے کہ گزشتہ روز بلوچستان کے ضلع بولان میں ایک امام بارگاہ کے باہر مبینہ خود کش حملے میں کم از کم 10 افراد ہوئے تھے.</p>
			<p>اس سے قبل پیر کو کوئٹہ میں ہونے والے دھماکےمیں دو بچوں سمیت 11 افراد ہلاک جبکہ درجنوں زخمی ہو گئے تھے.</p>
			<p>دھماکے کے بعد ابتدائی رپورٹ میں بتایا گیا تھا کہ بارودی مواد بس کی چھت کے پچھلے حصے میں رکھا گیا تھا، جس کے پھٹنے سے مسافر بس تباہ ہوئی۔</p>
			<p>دوسری جانب وزیراعظم نواز شریف نے جیکب آباد میں دھماکے کی مذمت کی ہے جبکہ انہوں نے انسانی جانوں کے ضیاع پر افسوس اور غمزدہ خاندانوں سے ہمدردی کا اظہار بھی کیا.</p>
		</section>
	</body>
</document>
