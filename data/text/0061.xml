<document>
	<meta>
		<title>ریحام خان کو 100 روپے فی لفظ کی پیشکش کی لیکن معاہدہ نہ ہو سکا: نیوز ویک</title>
		<author>
			<name>آئی بی سی اردو نیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/10049/</link>
			<copyright-holder>آئی بی سی اردو</copyright-holder>
		</publication>
		<num-words>231</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ریحام خان نے پاکستان کے ایک اخبار نیوز ویک میں اپنی ذاتی زندگی سے متعلق آرٹیکل لکھنے کے لیے 35 ہزار پاونڈ کا مطالبہ کیا اور معاہدہ نہ ہونے پر آرٹیکل بلا عاوضہ برطانوی اخبار گارڈین میں شائع کیا گیا۔</p>
			<p>نجی ٹی وی چینل دنیا نیوز کے پروگرا م نقطہ نظر میں نیوز ویک کی ڈپٹی ایڈیٹر بینظیر شاہ نے گفتگو کرتے ہوئے کہا کہ ریحام خان نے معاہدے کے مطابق آرٹیکل لکھا اور بعد میں جب ان سے رابطہ ہوا توا نہوں نے آرٹیکل کو شائع کرنے سے روک دیا اور کہا کہ ان کی پریس سیکریٹری شازانہ راجارابطہ کریں گی ۔</p>
			<p>ڈپٹی ایڈیٹر کا کہنا تھا کہ ریحام خان کی سیکریٹری کی انہیں ای میل موصول ہوئی جس میں انہوں نے آرٹیکل کیلئے 35 ہزار پاؤنڈ کا مطالبہ کیا جو کہ پاکستانی تقریباً 56 لاکھ روپے بنتے ہیں ۔</p>
			<p>ڈپٹی ایڈیٹر کا کہنا تھا کہ انہوں نے ریحام خان کی سیکریٹری سے کہا کہ وہ اتنی رقم ادا نہیں کر سکتے جبکہ وہ ایک لفظ کیلئے 10 روپے اداکرتے ہیں اور اسی حساب سے انہیں بھی ادائیگی کی جائے گی اور یہاں تک کہ انہیں 100 روپے فی لفظ کی پیشکش کی گئی لیکن معاہدہ طے نہیں ہوا۔</p>
			<p>انہوں نے کہا کہ ریحام خان کی پریس سیکریٹری نے ان کے ذیلی ادارے ہیلو پاکستان سے بھی رابطہ کیا تھا لیکن انہوں نے بھی کسی قسم کا معاوضہ دینے سے انکار کر دیا تھا</p>
		</section>
	</body>
</document>
