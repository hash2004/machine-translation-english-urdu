<document>
	<meta>
		<title>مسلم لیگ ن کی اینٹ سے اینٹ بجا دیں گے ۔ بلاول بھٹو</title>
		<author>
			<name>سبوخ سید</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/6284/</link>
			<copyright-holder>آئی بی سی اردو</copyright-holder>
		</publication>
		<num-words>229</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>چیئرمین پیپلز پارٹی بلاول بھٹو زرداری نے کہا ہے کہ ہم مفاہمت پر نہیں مزاحمت پر یقین رکھتے ہیں،</p>
			<p>بلاول بھٹو نے کہا کہ مفاہمت آئین ، ریاست اور پاکستان کے ساتھ ہے ، اس کے علاوہ کسی کے ساتھ نہیں۔</p>
			<p>لوکل باڈیزالیکشن میں ن لیگ کی اینٹ سےاینٹ بجا دیں گے،لاہور میں پارٹی کے عہدیداروں سے گفتگو کرتے ہو ئے بلاول بھٹو کا کہنا تھا کہ غریب عوام کے مسائل کے حل کیلئے ہر ممکن کوششیں کرینگے ،جمہوریت کی مضبوطی کی جدوجہد میں شامل ہیں ، آخری فتح عوام کی ہو گی۔</p>
			<p>بلاول بھٹو زرداری نے لودھراں ،وہاڑی اور دیگر اضلاع کے پارٹی عہدیداروں سے بھی ملاقات کی</p>
			<p>ملاقات میں بلاول بھٹو زرداری نے کہا طلباء ، مزدور اور کسانوں کے حوالے سے پالیسیاں دیں گے ،</p>
			<p>پاکستان کے آئین کے مطابق کسانوں پر ودہولڈنگ ٹیکس نہیں لگ سکتا ، ودہولڈنگ ٹیکس جگا ٹیکس ہے</p>
			<p>ودہولڈنگ ٹیکس کے معاملے پر مشاورت کے بعد عدالت سے رجوع کریں گے،</p>
			<p>انہوں نے کسان کنونشن کے انعقاد کا اعلان بھی کیا۔</p>
			<p>الیکشن کمیشن کے ارکان کے استعفیٰ کا مطالبہ کرتے ہو ئے بلاول نے کہا کہ انہوں نے استعفے نہ دئیے تو بھرپور احتجاج ریکارڈ کرائیں گے۔</p>
			<p>لوکل باڈیز الیکشن کے حوالے سے بلاول بھٹو زرداری نے کہا کہ لوکل باڈیز الیکشن میں ن لیگ کی اینٹ سے اینٹ بجا دیں گے ، غریبوں کے حقوق کیلئے سڑکوں پر آنا پڑا تو آئیں گے۔</p>
		</section>
	</body>
</document>
