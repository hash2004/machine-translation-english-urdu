<document>
	<meta>
		<title>سابق چیف جسٹس کی جسٹس پارٹی</title>
		<author>
			<name>زارا قاضی</name>
			<gender>Female</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/13702/</link>
			<copyright-holder>آئی بی سی اردو</copyright-holder>
		</publication>
		<num-words>210</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اسلام آباد.......سابق چیف جسٹس افتخارمحمد چوہدری نے سیاسی جماعت قائم کر دی، کہتے ہیں بے رحم احتساب اور سب کے لئے انصاف حاصل کرنا پارٹی کے قیام کا مقصد ہے۔</p>
			<p>اسلام آباد میں پاکستان جسٹس وڈیموکریٹک پارٹی کے قیام کے موقع پر بڑی تعدا د میں وکلاء، سول سوسائٹی، انصاف کے متلاشی اور نجکاری کے خلاف برسرپیکار ٹریڈ یونینز کے ارکان نے شرکت کی۔</p>
			<blockquote>
				<p>افتخار چوہدری نے کہا کہ ان کی جماعت میں صرف وہی لوگ آئیں گے جو کرپٹ نہیں، ریٹائر ہوا تو میرے سامنے دو راستے تھے کہ آرام سے زندگی گزارتا اور گدھوں کو اس ملک کو لوٹنے دیتا لیکن میں نے دوسرے اور مشکل راستے کا انتخاب کیا ہے۔</p>
			</blockquote>
			<p>افتخار چوہدری نے کہا کہ ان کی جماعت صدارتی نظام کے لیے جدوجہد کے علاوہ، سوئس بینکوں سے اربوں ڈالر واپس لانے، لینڈ ریفارمز، تعلیم اور صحت سمیت پچیس نکاتی ایجنڈے پر کام کرے گی، ہماری پارٹی کا نشان بار آف جسٹس ہو گا، اس کے لیے اپلائی کریں گے اور پارٹی کے جھنڈے میں جو رنگ ہیں وہ انصاف ، جمہور، پاکستان اور اقلیتوں کی علامت ہیں۔</p>
			<p>سابق چیف جسٹس کا کہنا تھا کہ خود ساختہ جلاوطنی اختیار کرنے والے اور ایجنسیوں سے پیسے لے کر خود کو کامیاب کروانے والے سیاستدانوں سے قوم کو معذرت کرنا ہوگی۔</p>
		</section>
	</body>
</document>
