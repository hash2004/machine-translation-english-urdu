<document>
	<meta>
		<title>تھائی شہری کو 'فیس بک لائک' پر 32 سال قید کا سامنا</title>
		<author>
			<name>آئی بی سی اردونیوز</name>
			<gender>N/A</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/12661/</link>
			<copyright-holder>آئی بی سی اردو</copyright-holder>
		</publication>
		<num-words>205</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>تھائی لینڈ کے بادشاہ کی تبدیل کی گئی تصویر کو فیس بک پر 'لائک' کرنے پر شہری کو 32 جیل کا سامنا کرنا پڑ سکتا ہے۔</p>
			<p>یاہو نیوز کی رپورٹ کے مطابق 27 سالہ تھاناکورن سری پیبون پر الزام ہے کہ انہوں بادشاہ بھمیبول ادیادیو کی فیس بک پر تبدیل شدہ تصویر کو لائک کیا جس میں بادشاہ کا مذاق اڑایا گیا تھا۔</p>
			<p>شعبے سے مکینک تھائی شہری کو ساموت پراکن صوبے میں واقع ان کے گھر سے گرفتار کیا گیا جبکہ ان پر بادشاہ کا مذاق اڑانے اور کمپیوٹر جرائم کا الزام ہے اور اس پر انہیں 32 جیل کی سزا بھی ہو سکتی ہے۔</p>
			<p>شہری کے اہلخانہ کا کہنا ہے کہ انہیں ملزم کے ٹھکانے کا علم نہیں جبکہ اس بات کا بھی خدشہ پیدا ہو گیا ہے کہ انہیں فوج کی جانب سے قائم کی گئی 'خفیہ' جیل میں قید کر دیا جائے گا۔</p>
			<p>اسکائی نیوز کے مطابق تھائی لینڈ کی فوجی جیل میں گزشتہ دو ماہ کے دوران دو افراد ہلاک ہو چکے ہیں۔</p>
			<p>تھائی لینڈ میں 88 سالہ بادشاہ کا مذاق اڑانے پر کسی بھی شخص کو 15 سال کی جیل کا سامنا کرنا پڑسکتا ہے جبکہ دیگر جرائم کو شامل کیا جائے تو تھائی شہری 32 سال جیل میں قید رہ سکتے ہیں۔</p>
		</section>
	</body>
</document>
